[
   {
      "Name":"връх Вихрен",
      "Description":"Връх първенец на Пирин планина, която се помества в Югозападна България, част от Рило-Родопския масив. Висок 2914 м., се нарежда на второ място по височина в страната и на трето на Балканския полуостров. Разположен е между реките Струма и Места. В района, в който се намира върха са разположени голяма част от езерата, образувани в планината. Единственно тук от цялата територия на страната вирее цветето еделвайс. Достъпен е откъм долината на Бъндерица. До 1942 г. върхът се нарича Елтепе.",
      "ImageUrl":"https://bghotelite.com/images/zabelejitelnosti/1/1/1.jpg",
      "Longitude":23.4003,
      "Latitude":41.7658,
      "Address":"област Благоевград",
      "Category":"Природни забележителности"
   },
   {
      "Name":"Мелнишки пирамиди",
      "Description":"Мелнишките пирамиди са разположени в югозападните склонове на Пирин планина. Представляват красиви пясъчни образувания, които се извисяват величествено над най-малкият град в България – Мелник. На височина достигат до 100 м.. С течение на времето, в резултат на посъвместното ерозионно действие на вятъра и водата са се обарували различни причудливи форми – гъби, минарета, мечове, “египетски” пирамиди, конуси, игли и др. Едни от най–впечатляващите природни скулптури са тези с формата на скални гъби. Върховете на пирамидите са покрити с различни широколистни дървета и треви. Мелнишките пирамиди са най–популярните природни творения в България.",
      "ImageUrl":"https://bghotelite.com/images/zabelejitelnosti/1/2/1.jpg",
      "Longitude":23.4004,
      "Latitude":41.5235,
      "Address":"област Благоевград",
      "Category":"Природни забележителности"
   },
   {
      "Name":"Побитите камъни",
      "Description":"Това е един от уникалните природни феномени, както в България, така и в света. Местността се намира край варненските черноморски езера. Цялата е покрита от изправени, естествено образувани скални колони, от където идва и името и. Разполагат се на площ от 70 кв.км. Височината им варира от 5 до 7 м. и  дебелина от 0,3 до 3 м. Колоните са кухи, без твърди основи и са силно ерозирали. Формата им наподобява цилиндър.\r\rСпоред учените са образувани преди 50 млн. год., когато Югоизточна Европа е била дъно на море вследствие подводна вулканична дейност, съпроводена с отделянето на метанов газ. Газови мехури излизали от морското дъно, повличайки разтопена лава, която моментално се охлажда и втвърдява при контакта със студената вода. След образуването на колоните, метанът продължава да си проправя път, правейки ги кухи в средата. Oбявени са за природна забележителност през 1937г.",
      "ImageUrl":"https://bghotelite.com/images/zabelejitelnosti/1/4/1.jpg",
      "Longitude":27.7079,
      "Latitude":43.2264,
      "Address":"област Варна",
      "Category":"Природни забележителности"
   },
   {
      "Name":"пещера Магурата",
      "Description":"Пещерата се намира в северозападна България, на 17 км. от гр. Белоградчик. Издълбана е във варовиковата Рабишка могила (461 м. надморска височина). Една от най-големите пещери в страната-обща дължина на откритите досега галерии е около 2500 м. Състои се от главна галерия и три странични разклонения. \r\rПещерата притежава богати по форма и размери образувания-сталактити, сталагмити, сталактони, синтрови джобчета, пещерни бисери, “пещерно мляко”. Освен с красотата си и с внушителните си размери, впечатляват “Големият сталактон” - височина над 20 м. и диаметър на основата 4 м., и “Падналият бор”-това е най-големият сталагмит в изследваните български пещери с дължина над 11 м. и диаметър в основата 6 м. \r\rСпоред геоложки проучвания, образуването на пещерата Магура е започнало преди около 15 млн. г. Всъщност в една от залите са разкрити праисторически рисунки, издълбани в скалата и изрисувани с прилепно гуано. Фигурите изобразяват танцуващи женски силуети, танцуващи и ловуващи мъже, маскирани хора, богато разнообразие на животни, звезди, оръдия на труда, растения. Рисунките датират от различни епохи - епипалеолит, неолит, енеолит, начало на раннобронзовата епоха. Слънчевият годишен календар от късния енеолит и добавки през раннобронзовата епоха са с голяма точност и прецизност на записите. Чрез рисунките са се съхранявали информациите за регионалния календар и празниците с техните символични и конкретни персонажи.",
      "ImageUrl":"https://bghotelite.com/images/zabelejitelnosti/1/5/1.jpg",
      "Longitude":22.5774,
      "Latitude":43.7317,
      "Address":"област Видин",
      "Category":"Природни забележителности"
   },
   {
      "Name":"Белоградчишки скали",
      "Description":"Белоградчишките скали са уникални скални образувания, разположени в западния Предбалкан и обхващат район, дълъг 30 км. и широк 15 км. Този възхитителен природен феномен е изваян от стичащата се дъждовна вода и ветровете в продължение на 200 милиона години, превръщайки безформения камък в скулптури наподобяващи митични същества, човешки силуети, животни и птици.\r\rОбособени са няколко групи:\r- на изток Фалковската група- включва Момина скала, Пчелен камък, Орлов камък, Боров камък;\r- централна група- включва Мислен камък, Конникът, Мадоната, Дервишът, Метохът, Ученичката, Адам и Ева, Велкова глава, Кукувицата и др.;\r- в най-западните части се намира Збеговската група - включва Близнаците, Скалната феерия, Магаза и Борич.\r\rТези извисяващи се до 200 м скални колони, образуват естествена крепост, чийто отбранителен потенциал е бил експоатиран от древни времена. Крепостните укрепления са строени и доизграйдани в три времеви периода: Римски (1-4 век), Средновековен (17-19 век) и Османски (1805-1837). \rБелоградчишките скали са обявени за природна забележителност през 1949 г.",
      "ImageUrl":"https://bghotelite.com/images/zabelejitelnosti/1/6/1.jpg",
      "Longitude":22.6839,
      "Latitude":43.6212,
      "Address":"област Видин",
      "Category":"Природни забележителности"
   },
   {
      "Name":"пещера Леденика",
      "Description":"Пещерата се намира в Стара планина (северозападния край - Стрешерски дял на Врачанската планина). Входът й е разположен в най-ниската част на Леденишкия увал при надморска височина 830м. Температурата в пещерата варира от -7° C до 15° C, при стабилни 8° С във вътрешността.\r\rВ най-ниската част на пещерата се намира “Предверието”- през зимата и пролетта тази зала очарова с ледено кристалната си украса, дала името на пещерата. Няколко метра човек трябва да се движи наведен през прохода “Плъзнята”, за да стигне до малката зала с кръгла форма, а след още едно стеснение се озовава в “Концертната зала” (наричана така поради удивителната си акустика). Тук могат да се наблюдават Крокодилът, Главата на великана, Соколът, дядо Кледа и много др. От тази зала се преминава през “Малката” и “Голямата пропасти”, през коридора “Завеските”, за да се стигне до “Бялата зала”, където се извисяват Свекървенският език, Жената на великана, Слонът, Къпещата се девойка. Най-високата точка се нарича “Седмото небе”.\r\rЕдинсвено в тази пещера може да се види насекомото “Леденикус” или “Светломразец”.",
      "ImageUrl":"https://bghotelite.com/images/zabelejitelnosti/1/7/1.jpg",
      "Longitude":23.489,
      "Latitude":43.2045,
      "Address":"област Враца",
      "Category":"Природни забележителности"
   },
   {
      "Name":"пещера Бачо Киро",
      "Description":"Бачо Киро е името на една от най-посещаваните пещери в България. Разположена на 300 м от Дряновския манастир в отвесна варовикова скала, висока 25 м. на 335 м. надморска височина. \r\rПещерата представлява сложен четири-етажен лабиринт от пещерни галерии и разклонения около 3600 м. В нея са открити оръдия на труда и следи от човешко присъствие, които датират от средния и късния Палеолит. \r\rВ Бачо Киро се надблюдава голямо разнообразие от варовикови образувания, изваяни от времето и водата-Медузите, Мечата пързалка, Катедралата, Водопадът, Дъждовната зала, Концертната зала, Тронната зала. Най-добре проучена от археолозите е първата зала на пещерата Бачо Киро.",
      "ImageUrl":"https://bghotelite.com/images/zabelejitelnosti/1/8/1.jpg",
      "Longitude":25.4858,
      "Latitude":42.9687,
      "Address":"област Габрово",
      "Category":"Природни забележителности"
   },
   {
      "Name":"нос Калиакра",
      "Description":"Нос Калиакра е разположен на 60 км. североизточно от гр. Варна. Брегът е стръмен с отвесни скали, които се спускат 70 м. надолу към морето. Името на местността означава “красив нос”.\r\rС нос Калиакра се свързват много легенди. Най-известната от тях разказва за 40 български девойки, които завързват косите си една за друга и се хвърлят в морето, за да не попаднат в ръцете на османските поробители.\r\rДнес нос Калиакра е красив природен резерват, където гнездят корморани, тюлени и делфини плуват в морето и много др.",
      "ImageUrl":"https://bghotelite.com/images/zabelejitelnosti/1/9/1.jpg",
      "Longitude":28.4659,
      "Latitude":43.3657,
      "Address":"област Добрич",
      "Category":"Природни забележителности"
   },
   {
      "Name":"Седемте рилски езера",
      "Description":"Езерата са едно от най-красивите места в България. Те са разположени стъпаловидно в голям циркус по северния склон на връх Дамка (северозападна Рила), между 2100 и 2500 м. надморска височина. Отделните езера са свързани с малки поточета и при преминаването на водата през тях са образувани малки водоскоци и водопади. \r\rИмето на всяко от езерата е свързано със специфични външни особености на даденото езеро. Официално приетата им номерация ги проследява от горе на долу: Сълзата, Окото (най-дълбокото циркусно езеро в България - дълбочина 37,5 м.), Бъбрека (то е с най-стръмни брегове от цялата група), Близнака (най-голямото по площ), Трилистника, Рибното (най-плиткото езеро). Най-ниско от езерата е Долното езеро, в него се събира водата, която изтича от останалите. Последното езеро дава началото на река Джерман.",
      "ImageUrl":"https://bghotelite.com/images/zabelejitelnosti/1/10/1.jpg",
      "Longitude":23.3127,
      "Latitude":42.2031,
      "Address":"област Кюстендил",
      "Category":"Природни забележителности"
   },
   {
      "Name":"пещера Съева дупка",
      "Description":"Пещерата се намира в Северна България, близо до село Брестница, на 25 км. от Тетевен. Разположена е на 520 м. надморска височина и е дълга 400 м. Носи името на братята Съе и Сею, които използвали пещерата за да се укриват по време на османската власт. В пещерата са намерени кости на животни, глинести съдове и монети, датиращи от времето на Римската империя.\r\rПещерата е разделена на пет зали, имената на някои от които са: Купена - по средата на залата се издига огромен сталактон, който наподобява на купа сено, от където идва и името; Срутището - тази зала е образувана по време на земетресение. Обсипана е със скални късове, някои от които са с височина 3,2 м. Следват залите Харман и Космос, последната е наречена така, заради карстовите форми, приличащи на излитащи ракети. Внушителни форми се наблюдават и в последнaта зала Белият замък.\r\rПрез 1963 г. пещерата е обявена за природна забележителност, а през 1967 г. е благоустроена.",
      "ImageUrl":"https://bghotelite.com/images/zabelejitelnosti/1/11/1.jpg",
      "Longitude":24.1219,
      "Latitude":43.0375,
      "Address":"област Ловеч",
      "Category":"Природни забележителности"
   },
   {
      "Name":"пещера Снежанка",
      "Description":"Пещера Снежанка се намира в западни Родопи,  на 5 км. от гр. Пещера. Пещерата е сравнително малка, дължината й е само 145 м, но в нея могат да се видят много красиви ледникови форми. Образувана е преди 3,5 млн. г. от Новомахленската река.\r\rИмето произхожда от сталагмит, намиращ се във “Вълшебната зала”, които наподобява бяло женско тяло – „Снежанка”. В последната зала, има някой 10-20 см „завеси” които звучат при лек удар. Все пак е желателно това да се прави от водача, за да се избегне счупване. Освен това, той най-добре знае кои звучат най-хубаво.\r\rПещерата е открита през 1961, като при последващите проучвания в “Голямата зала” и в залата, наречена “Жилището” са намерени кости и глинести съдове, изработени от човешка ръка, без да се ползва грънчарско колело. Те са останали запазени от времето на древните траки.",
      "ImageUrl":"https://bghotelite.com/images/zabelejitelnosti/1/12/1.jpg",
      "Longitude":24.2743,
      "Latitude":42.0017,
      "Address":"област Пазарджик",
      "Category":"Природни забележителности"
   },
   {
      "Name":"Ждрелото на река Ерма",
      "Description":"Ждрелото на река Ерма се намира на 3 км. от град Трън, по поречието на реката. Дължината му е около 100 м., а ширината му в най-тясната си част е около 5 м. От двете му страни се издигат отвесните скали на върховете Жилав камък (на юг) и Църквището (на север). Височината на тези куполовидни скални масиви е около 150-200 м – популярно предизвикателство сред алпинистите. По тях са прокарани над десет алпийски маршрута за катерене с различна трудност.\r\rРека Ерма извира от Сърбия, после влиза на наша територия и минава именно през най-известното ждрело край Трън. Има изграден мост, от който може да се наблюдава този природен феномен и да се усети цялата му красота. От южния край на ждрелото води началото си Трънската екопътека, която е с дължина 13 км., като за преминаването й са необходими 8 часа. Изходен пункт за екопътеката е село Банкя, в близост до което се намира и Ябланишкото ждрело. Пътеката представлява серия от равни участъци, стръмни изкачвания и слизания, мостове и стълби.",
      "ImageUrl":"https://bghotelite.com/images/zabelejitelnosti/1/13/1.jpg",
      "Longitude":22.6502,
      "Latitude":42.8616,
      "Address":"област Перник",
      "Category":"Природни забележителности"
   },
   {
      "Name":"връх Ботев",
      "Description":"Връх Ботев е най-високата точка на Стара планина - 2376 м. Върхът попада на територията на Национален парк Централен Балкан - един от най-големите европейски национални паркове. \r\rОт Райските скали в тази част на планината се спуска най-високият от всичките 300 водопади в България, а също и на Балканският полуостров - водопадът Райското пръскало (124,5 м.). Събира води от вечната пряспа, намираща се почти на самия връх Ботев. \r\rНа негова територия е изградена метеорологична станция и телевизионна кула, която покрива с телевизионен и радио сигнал около 50% от територията на България. До 1950 г. връх Ботев се нарича Юмрукчал.",
      "ImageUrl":"https://bghotelite.com/images/zabelejitelnosti/1/14/1.jpg",
      "Longitude":24.9179,
      "Latitude":42.7174,
      "Address":"област Пловдив",
      "Category":"Природни забележителности"
   },
   {
      "Name":"Резерват Сребърна ",
      "Description":"Резерват Сребърна е разположен край село Сребърна на 18 км. западно от гр. Силистра и на 2 км. от река Дунав. Той обхваща ез. Сребърна и неговите околности. \r\rРезервата се намира на главното миграционно трасе на прелетните птици между Европа и Африка. Видовете представляващи най-голям интерес са Kъдроглавия пеликан, Бялата чапла, Нощната чапла, Червената чапла, Блестящия ибис, Белия лопатар. Местността е обявена за резерват през 1948 г. и има охраняема площ от около 600 хектара, както и буферна зона от около 540 хектара. Дълбочината на езерото варира от 1 до 3 м.\r\rИма изграден музей с препарирани обитатели на резервата. Около резервата е направена екопътека, построени са беседки и наблюдателни площадки. През 1977 г. е обявен за биосферен резерват от списъка на ЮНЕСКО, а през 1983 г. влиза в списъка на паметниците на световното културно наследство и природните забележителности (ЮНЕСКО).",
      "ImageUrl":"https://bghotelite.com/images/zabelejitelnosti/1/15/1.jpg",
      "Longitude":27.0724,
      "Latitude":44.1103,
      "Address":"област Силистра",
      "Category":"Природни забележителности"
   },
   {
      "Name":"природен парк &quot;Сините камъни&quot;",
      "Description":"Паркът е част от Сливенската планина, която е чест от Старопланинската верига. Заема площ от близо 7095 хектара. Южната граница на природният парк е очертана от гр. Сливен. От север, запад и изток паркът е ограден от обширни горски масиви. Релефът е силно разчленен. Най-ниската точка на парка е разположена на 300 м. надморска височина, а най-високата точка е връх Българка. \r\rСеверните склонове са покрити от обширни букови гори, за разлика от южните части, където растителността, ако съществува такава е рядка и представена предимно от отделни дървета от зимен дъб, бук и др. \r\rСините камъни е скален масив, изграден предимно от кварцови скали с различни примеси и разнообразни скални образувания - върхове, долини, пропасти, и др. \r\rРелефът и географското положение са добра предпоставка за наличие на богата флора и фауна. Установени са 14 вида влечуги, 9 вида земноводни. Птиците са едно от най-значимите притежания на природния парк. Установени са 145 вида, като два от видовете са включени в категорията изчезнали. Това са розовият пеликан и брадатият лешояд.",
      "ImageUrl":"https://bghotelite.com/images/zabelejitelnosti/1/16/1.jpg",
      "Longitude":26.3506,
      "Latitude":42.7039,
      "Address":"област Сливен",
      "Category":"Природни забележителности"
   },
   {
      "Name":"връх Мусала",
      "Description":"Връх Мусала със своите 2925 м. височина, заема първо място не само в България, но и на Балканският полуостров. По-висок е само с 8 метра от по-известния си съсед - връх Олимп, Гърция. Намира се в източните дялове на Рила планина, която също заема първото място на Балканският полуостров и се нарежда на шесто място в Европа по височина след Кавказ, Алпите, Сиера Невада, Пиринеите и Етна). Името му произлиза от „Мус Аллах“, или „пътят към Аллах“, и е дадено по време на Османската империя. Оригиналното име на върха е Тангра.\r\rЗабележително е разнообразието на флората, включващо някои интересни дървесни видове, и фауната; това е и добро място за наблюдение на птици. Най-лесният път за изкачване представлява права пътека от курорта Боровец, 10 км в северна посока. Има кабинков лифт, който води до височина от 2 250 м. почти до х. Мусала, местността Ястребец. На самото било е изградена метеорологична станция.",
      "ImageUrl":"https://bghotelite.com/images/zabelejitelnosti/1/18/1.jpg",
      "Longitude":23.5856,
      "Latitude":42.1796,
      "Address":"област София",
      "Category":"Природни забележителности"
   },
   {
      "Name":"пещера Ухловица",
      "Description":"Пещера Ухловица се намира в планина Родопи, на 3 км. североизточно от село Могилица. “Ухловица” е една от най-старите пещери в региона, с много красиви дендритни обазувания, приличащи на морски корали. Пещерата завършва със седем невероятно красиви езера, като към голямото езеро се спускат каменните струи на брилянтен летен водопад. \r\rПещерата се намира на 1040 м. надморска височина, а температурата вътре в нея през цялата година е 10-11 градуса. Обща дължина на галериите е 460 м., от които 330 са благоустроени за посещения. Открита е през 1967 г. от Димитър и Георги Райчеви.",
      "ImageUrl":"https://bghotelite.com/images/zabelejitelnosti/1/19/1.jpg",
      "Longitude":24.6598,
      "Latitude":41.5143,
      "Address":"област Смолян",
      "Category":"Природни забележителности"
   },
   {
      "Name":"Триградско ждрело",
      "Description":"Ждрелото се намира на 2 км. северно от село Триград. Ждрелото представлява отвесни мраморни скали, които ограждат течението на река Триградска. Реката влиза в пещерата “Дяволското гърло” и 530 м. след това излиза като голям карстов извор. След това се слива с Буйновска река. \r\rЗападната стена на ждрелото се издига на височина 180 м., а източната достига до 300-350 м. височина. В началото на ждрелото растоянието между двете стени е 300 м., но в северните части става близо 100м. Дължината на пролома е 7 км, като същинската част е 2-3 км.",
      "ImageUrl":"https://bghotelite.com/images/zabelejitelnosti/1/20/1.jpg",
      "Longitude":24.3801,
      "Latitude":41.6151,
      "Address":"област Смолян",
      "Category":"Природни забележителности"
   },
   {
      "Name":"пещера Дяволско гърло",
      "Description":"Пещерата се намира в най-южните части на Централни Родопи и представлява един от феномените на Триградското ждрело. По изкопан тунел (150 м.) се стига до впечатляваща с размерите си зала, от която по виеща се стълба се стига до естествения вход на пещерата. В пещерата може да се видят множество подземни водопади, включително и вторият по-големина в света такъв (42 м.). Легендата говори, че именно тук Орфей се спуска в подземното царство на Хадес.\r\rДяволското гърло е известна и с обитателите си – най-големата колония от дългокрили прилепи която зимува в Балканкия регион.",
      "ImageUrl":"https://bghotelite.com/images/zabelejitelnosti/1/21/1.jpg",
      "Longitude":24.3803,
      "Latitude":41.6147,
      "Address":"област Смолян",
      "Category":"Природни забележителности"
   },
   {
      "Name":"Ягодинска пещера",
      "Description":"Пещерата се намира на 3 км. югозападно от село Ягодина. Входът е направен по изкуствен път. Това е една от най-дългите най-интересните пещери в България и най-красивата в Родопите. \r\rЯгодинската пещера има 5 нива с обща дължина 10 километра. Превърната е в истинска туристическа атракция - с изградена 1100-метрова пътека, електрофикация и изкуствен тунел 30 метра по ниско от естествения вход на пещерата. В залите могат да се видят чудни сталактити, сталагмити, сталактони, а също така драперит, синтрови езера, хелектити, леопардови кожи“ (различно оцветени скални слоеве), както и традиционната “стена на греха”, върху която се лепят монети. \r\rВ пещерата са открити следи от живот от енеолита (4 хил.пр.н.е.), а също и от по-късната бронзова епоха.",
      "ImageUrl":"https://bghotelite.com/images/zabelejitelnosti/1/22/1.jpg",
      "Longitude":24.3253,
      "Latitude":41.6246,
      "Address":"област Смолян",
      "Category":"Природни забележителности"
   },
   {
      "Name":"Розовата долина",
      "Description":"Розовата долина като географско определение се разбира земите на подбалканските полета  между Стара планина и Средна гора. Пренесена от Индия през Персия, Сирия и Турция, маслодайната роза намира тук всички благоприятни за виреене условия - подходяща температура, висока влажност и леки песъчливи канелено-горски почви. От XVII век насам България се е наложила като един от основните производители на масло от роза. Българското розово масло печели златни медали на изложенията в Париж, Лондон, Филаделфия, Антверпен, Милано.\r\rДобиването на българското розовото масло е съпътствано от вековни културни традиции. Розоберът се извършва ръчно, а брането започва много рано сутрин и продължава най- късно до обяд. Цветът трябва да е свеж и не трябва да е изцяло разцъфнал. Това е необходимо, за да се запазят максимално аромата и влажността му и те да бъдат извлечени по-късно по време на дестилацията.  \r\rЗа 1 кг розово масло са необходими 3000 – 3500 кг. розов цвят. За 1 мускал (мерна единица, въведена от арабите, 5 г) розово масло са необходими от 7000 до 15 000 розови цвята. В Долината на розите всяка година в първите дни на юни се отбелязва празникът на розата – особено пищен и красив, индивидуален по дух за всеки град от долината. \r\rВ град Казанлък, считана за столица на Розовата долина, е изграден историко- етнографският комплекс “Кулата”, където туристите могат да наблюдават примитивно розоварене и да опитат от продуктите с маслодайната роза.",
      "ImageUrl":"https://bghotelite.com/images/zabelejitelnosti/1/23/1.jpg",
      "Longitude":25.3945,
      "Latitude":42.6187,
      "Address":"област Стара Загора",
      "Category":"Природни забележителности"
   },
   {
      "Name":"Национален парк Пирин",
      "Description":"Национален парк Пирин е един от трите национални парка в Република България и обхваща около 4000 ха от северния дял на планината. Това е най-красивата, най-величествената и най-посещавана част от Пирин. Релефът в тази част на планината е с подчертано алпийски характер, а най-високата точка е вторият по височина връх в България - Вихрен (2915 м.).\r\rНай-старото познато име на планината е от времето на траките Орбелус  белоснежна, познато ни от траките, докато славяните са я наричали Перин или Перун. \r\rОбщоприето е мнението  че името на планината се свързва със славянския бог Перун - повелител на гръмотевиците. В същото време, по-задълбочени проучвания сочат, че по вероятно е името да произхожда от древнотракийската дума перунтос, което се превежда като „скала”. Най-старото познато име на Пирин планина е Орбелус, отново от времето на древните траки, което пък означава „белоснежна”.\r\rНационален парк Пирин е съставен от разнообразни природни, културни и исторически участъци. Вековни гори, удивителни мраморни върхове-гиганти, страховити бездни на циркусите, изумрудени езерата, мъхави еделвайси и бистри реки представляват естествен пейзаж и среда за обитаване от животни като диви кози, сърни, мечки, диви котки и вълци и др.\r\rНа територията на парка има над 182 вида лечебни растения. Описани са 1315 вида висши растения, което е около 1/3 от българската флора. В парка се срещат още около 320 вида мъхове и 165 вида водорасли. Тук се намира и най-старото дърво в България - Байкушевата мура, чиято възраст се оценява на повече от 1300 години.\r\rРазнообразният релеф и флора е предпоставка и за многообразен животински свят. В националния парк са описани над 2000 вида безгръбначни животни и над 200 вида гръбначни животни. Парка обитават жабата дървесница и шипоопашатата костенурка, които са в Червения списък на Международния съюз за защита на природата.\r\rНа територията на национален парк \"Пирин” са описани 159 вида птици, които представляват 40% от видовете на територията на България.\r\rПирин е богата на водоизточници планина. Тя дава началото на голям брой реки, които принадлежат към водосборните басейни на Струма и Места. Най-голямото водно богатство на Пирин са многобройните езера с ледников произход. Те са разположени в малки и големи циркуси и са сравнително дълбоки и бистри , а поради голямата надморска височина са и много студени. Едно от тях е Поповото езеро - второ по дълбочина и четвърто по големина езеро в България.\r\rВ рамките на националния парк се намират два природни резервата - Баюви дупки - Джинджирица, който е един от най-старите резервати в България, и резерват Юлен.\r\rВ парка има няколко паркови района - „Синаница”, „Баюви дупки”, „Вихрен”, „Безбог” и „Каменица”, част от който е и район „Трите реки”. Посетителският информационен център на Национален парк Пирин се намира в Банско.",
      "ImageUrl":"https://bghotelite.com/images/zabelejitelnosti/1/87/1.jpg",
      "Longitude":23.4003,
      "Latitude":41.7658,
      "Address":"област Благоевград",
      "Category":"Природни забележителности"
   },
   {
      "Name":"Национален парк Рила",
      "Description":"Национален парк Рила е най-големият от трите национални парка на територията на България. Всъщност, той е една от най-големите защитени територии в Европа. Тези територии са обявени за национален парк на 24 февруари 1992 г., с цел опазването на няколко отделни екосистеми, както и на отделни исторически и културни обекти от национална важност.  Неговата територия се разпростира на площ от 81 хил. хектара и обхваща централните и най-високи части на планина Рила, включително най-високият връх на Балканския полуостров – връх Мусала (2925 м.). В неговата територия влизат 4 резервата – Парангалица, Скакавица, Централен Рилски резерват, Ибър. \r\rОт Рила планина извират едни от най-пълноводните и дълги реки на Балканския полуостров, като например р.Марица. Всъщност името Рила произхожда от тракийското “роула”, което означава “много вода”. На неговата територия са разположени 120 естествени езера, от които 70 са с ледников произход.\r\rРила е една от планините, в които туризмът е най-добре развит. На територията на националния парк  намират няколко курорта предназначени за зимен и летен туризъм, включително първият и най-голям ски курорт на България – Боровец.\r\rВ Рила планина се намират 2 от забележителностите признати и защитени от ЮНЕСКО за част от световното културно и природно наследство . Това са Рилския манастир, който се намира на границата на парка и Седемте рилски езера.\r\rНационален парк Рила е едно от любимите места на пешеходните туристи планинари. В парка са изградени и маркирани голям брой разнообразни по вид и трудност туристически маршрути и пътеки. Оттук минават и две европейски туристически пътеки - Е4 и Е8. Главните входни пунктове за влизане в парка са курортите Паничище, Мальовица, Боровец, Семково, Белмекен, Костенец. Второстепенните входни пунктове са Говедарци, х. Гергиница, курорните селища  Юндола, Предел, м. Славово, р. Дупнишка Бистрица и още много други. Национален парк Рила привлича голям брой посетители и дава възможност на много хора да изпитат удоволствие и наслада от съприкосновението с дивата природа. Все повече от тези посетители се интересуват от специализиран туризъм и отдих на открито в парка.  Това включва  наблюдаване на диви животни и птици, фото-лов и екстремни спортове като делтапланеризъм, планинско колоездене, конна езда, алпинизъм и скално катерене. \r\rНа разположение на туристите са изградени 17 хижи (Белмекен, Скакавица, Рилски езера, Седемте езера, Мусала, Македония, Марица, Чакалица, Добърско, Грънчар, Заврачица, Чакър войвода, Мальовица, Вада, Ловна, Отовица, Иван Вазов) и 4 заслона (Еверест, Леденото езеро, Страшното езеро, Орловец).  Тъй като политиката на ръководството на парка е да насърчава пешеходния туризъм и да ограничава струпването на много хора на едно място, в хижите туристите могат да прекарват само по една нощ.",
      "ImageUrl":"https://bghotelite.com/images/zabelejitelnosti/1/88/1.jpg",
      "Longitude":23.5856,
      "Latitude":42.1796,
      "Address":"област София",
      "Category":"Природни забележителности"
   },
   {
      "Name":"Национален парк Централен Балкан",
      "Description":"Централен Балкан е един от трите национални парка на България. Паркът обхваща площ от 720 кв.км от най-високата средна част на Стара планина. Средната надморска височина е около 1000 м., като най-ниската точка е на входно-изходен пункт Карлово (500 м.), а най-високата на връх Ботев (2376 м.). Обявен е за национален парк през 1991 г. Територията му обхваща вековни букови гори, просторни била - покрити с тучни пасища и низ от сурови върхове. Деветте резервата – \"Боатин\", \"Царичина\", \"Стенето\", \"Джендема\", \"Козя стена\", \"Северен Джендем\", \"Стара река\", \"Пеещи скали\" и \"Соколна\" - заемат една трета от площта на Централен Балкан.\r\rОт тази част на планината извират голям брой от българските реки, по-големите от които Осъм и Росица (на север) и Тополица, Стряма и Тунджа (на юг). Почти всички, извиращи от парка реки са стръмни с множество речни прагове, които включват някой от най-високите и внушителни водопади в България - Райското пръскало (124,5 м), Карловското пръскало (120 м), Видимското пръскало (80 м) и Кадемлийското пръскало (72 м).\r\rВ националния парк най-добре е развит пешеходният туризъм. Създадени са множество маршрути и туристически пътеки. Освен това са създадени и 10 маршрута за конен туризъм, няколко велопътеки. Маршрутите минават през стратегически подбрани местности подходящи за наблюдение на специфичната за парка флора и фауна, както и на историческите и културни забележителности, разположени в рамките на неговата територия. Сред величествени пейзажи паркът съхранява удивителното многообразие от животни и растения на Средна Стара планина и свързаните с нея традиции и поминък. Всеки турист е важно да има предвид характерната за парка честа и бърза промяна в метеорологичните условия.\r\rХижите разположени в рамките на националния парк са 20 и всички са пряко подчинени на Българския туристически съюз (БТС). Общият капацитет на хижите е над 1400 легла. Туристическите бази се стопанисват от управата на парка и имат капацитет от повече от 250 легла.\r\rИнтерактивна карта с GPS данни за маршрути, хижи и заслони: http://www.balkan-map.com\r\rОфициален сайт на Дирекция Национален парк Централен Балкан: http://visitcentralbalkan.net\r",
      "ImageUrl":"https://bghotelite.com/images/zabelejitelnosti/1/89/1.jpg",
      "Longitude":24.9179,
      "Latitude":42.7174,
      "Address":"област Пловдив",
      "Category":"Природни забележителности"
   },
   {
      "Name":"водопад Райското пръскало",
      "Description":"Със сигурност много пъти сте чували за магията и очарованието на водопада Райското пръскало и за неговото необикновено въздействие върху емоциите и чувствата на човек. Такава ослепителна красота не се случва да виждаме всеки ден, но трябва да сме горди, че това чудо на природата се намира именно тук, в нашата България. \r\rВодопадът е разположен в полите на величествената Стара планина непосредствено под могъщия връх Ботев, в природния резерват Дженджема. Той е известен още и като Калоферското пръскало, тъй като е разположен  в близост до град Калофер. \r\rНамиращ се сред красотата и живописността на природата, заобиколен от завладяващи гледки и спиращи дъха пейзажи, стръмни била и огромни пропасти, гъсти и вековни гори, Райското пръскало се слави като най-високият водопад в България. Неговите бистри и ледено студени води се спускат със страшна сила от близо 125 м. височина и образуват  истинска насладата за сетивата. Също така от водопада води началото си малък приток на Бяла река. \r\rТова място е любима туристическа дестинация,  особено през горещите летни дни. Хората тук намират така жадуваното спасение от жаркото слънце и имат възможността да се докоснат по-близо до дебрите и най-съкровени тайни на планината. През този сезон всичко наоколо изглежда просто великолепно – природата  е разцъфнала и се е показала в цялото си съвършенство, навсякъде се носи приятно  ухание на свежи цветя, а въздухът е кристално чист и прочиства дори съзнанието ти от лоши мисли. Сред просторните поля и безграничните небесни хоризонти човек се чувства щастлив и свободен. Това са емоции, които не могат да се опишат с думи, а  трябва да се изживеят. \r\rФеноменът действа като магнит и на почитателите на скалното катерене, които мечтаят за нова доза адреналин и вълнуващи приключения. Не много далеч от Райското пръскало е разположена хижа Рай, която е изходна точка на посещението на природния резерват Джеджема.",
      "ImageUrl":"https://bghotelite.com/images/zabelejitelnosti/1/93/1.jpg",
      "Longitude":24.9262,
      "Latitude":42.7012,
      "Address":"област Пловдив",
      "Category":"Природни забележителности"
   },
   {
      "Name":"Каменни гъби (с.Бели пласт)",
      "Description":"Природният феномен Каменните гъби се намира край пътя между Хасково и Кърджали, на около 1 км от село Бели пласт. Представляват естествени скални образувания изваяни от природните сили във формата на гигантски гъби, простиращи се на площ от 30 дка. Те са с височина около 2,5 м, каквато е и приблизително ширината на шапките. Хармоничните пропорции и уникалните багри на скалната формация, създават илюзия за истински гъби. Пънчетата имат розов оттенък заради минерала клоиноптилолит. Шапките пък имат сиво-зелен цвята, като зелените багри се дължат на друг минерал – селадонит. По пънчетата се наблюдават и ситните сивите и черни петна, дължащи се на манганови кокреции.\r\rГъбите са се оформили преди много време – още през палеогена. Образували са се вследствие на вулканична подводна дейност, когато тук е било дъното на море. След оттеглянето на водата дъждът, слънцето и вятърът са свършили фината работа и са дооформили образуванията в днешния им вид. Минералите, от които са съставени шапките на гъбите, са по-здрави и устойчиви от тези, съставящи пънчетата. Това е довело и до различната степен на изветряне  и така в продължение на хилядолетия се е оформила тази прекрасна композиция от неповторими форми и багри.\r\rЦялата местност е обявена за природна забележителност през 1974 г. със заповед на Министерство на околната среда и горите. В защитената зона могат да се наблюдават и интересни видове птици: орел змияр, египетски лешояд, червенокръста лястовица, испанско и обикновено каменарче.",
      "ImageUrl":"https://bghotelite.com/images/zabelejitelnosti/1/95/1.jpg",
      "Longitude":25.4324,
      "Latitude":41.7842,
      "Address":"област Кърджали",
      "Category":"Природни забележителности"
   },
   {
      "Name":"Харамийска пещера (Триград)",
      "Description":"Обичате ли екстремните изживявания и усещането да живеете  на ръба? Искате ли да изживеете нещо щуро и неповторимо?  Мечтаете ли за емоции, които ще помните винаги и ще ви карат да настръхвате, когато се връщате назад в спомените си. \r\rАко отговорът на тези въпроси е „да”  и, ако сте любители на скалното катерене и  обичате да изследвате най-тъмните и дълбоки дебри на българската природа, имаме чудесно предложение за вас. Харамийската пещера е идеалното място, където да осъществите желанията си.\r\rРазположена е в източната страна на живописното Триградско ждрело,  на около 1 км. от село Триград и се намира във величествените скали, издигащи се точно срещу пещерата Дяволското гърло в Западни Родопи. \r\rХарамийската пещера е едно много интересно и удивително място, обвито цялото в загадки и мистерии. Общата й дължина е към 510 м. и се състои от две големи  дупки,  разделени една от друга посредством огромна бездна. \r\rЗа първи път тази природна забележителност е била изследвана през 1924 година, а през 1977 година тук влизат и добре обучени пещерняци, които също я  проучват. По-късно, през 1983 година в нея се провеждат и археологически разкопки ръководени от Хр. Вълчанова, при които са открити следи от човешки живот още от 4 хил.пр.н.е. Част от находките представляват керамични съдове, оръдия на труда и др. \r\rДнес пещерата не е благоустроена за масови разглеждания от туристи и влизането вътре  става само чрез катерене. Посещенията тук се осъществяват единствено  на групи, които се направляват от специално обучени инструктори–алпинисти. Тъй като главният вход  се извисява високо в скалите, всички ентусиасти се обличат с алпийско оборудване и се изкачват по каменния и стръмен терен. После ги очаква пълзене из тесните тунели на пещерата, след което се достига до същинската й част, където е влажно и студено, но въпреки това изключително красиво и забележително.  \r\rТова незабравимо удоволствие ще ви коства към 180 лв. като ви се предоставя екипировка и професионална  помощ през цялото време на приключението.",
      "ImageUrl":"https://bghotelite.com/images/zabelejitelnosti/1/96/1.jpg",
      "Longitude":24.3806,
      "Latitude":41.6145,
      "Address":"област Смолян",
      "Category":"Природни забележителности"
   },
   {
      "Name":"Чудните мостове",
      "Description":"За пореден път оставаме поразени от прелестите, които природата е създала по нашите земи. Без съмнение Чудните мостове или известни още като Скалните мостове,  са едно от най-красивите природни творения, които някога сте виждали. Уникалната забележителност се шири  в Западни Родопи по течението на река Дълбок дол и свързва двата й живописни бряга. Извисява се на 1450 метра надморска височина, точно под връх Голям Перелик.\r\rТези скални феномени  са се сгушили в полите на особено очарователна местност, която притежава завидно спокойствие и тишина и всички цветове на дъгата. Навсякъде се реят гъсти и вековни иглолистни гори, високи и ниски била, нереални пейзажи и истинска хармония. \r\rПрез мостовете преминава пешеходен път, който свързва двете селца Орехово и Забърдо и е следван от живописната и тясна пътечка. Често местните  жители минават оттук, за да се радват на величествената панорама.\r\rСкалните чудеса са  се образували  под влиянието на река Дълбок дол, която е създала голяма водна пещера. С течение на времето таванът на пещерата пада, а останалите  скални отломки били отнесени от течението на реката. И така под въздействието на природните сили били изваяни в мраморните скали два невероятни и забележителни естествени  каменни моста. По-големият от тях има широчина към 15 метра и е дълъг към 100 метра. Има три красиви и съвършени по своята форма арки, най-голямата от които е с височина около 45 метра. Другият  пък е дълъг  60 метра, но когато преминавате отгоре му, трябва да сте много внимателни и предпазливи. \r\rИма и трети, който е доста по-малък, но той почти не е проучен, а точно  под него се вливат водите на река Дълбок дол и извират три километра по-надолу. \r\rМестността е богата и на интересни и  удивителни пещери, но повечето от тях не са пригодени за туристически посещения. \r\rПрез  1961 година мостовете са провъзгласени за природна забележителност и са част от Стоте национални туристически обекта.",
      "ImageUrl":"https://bghotelite.com/images/zabelejitelnosti/1/97/1.jpg",
      "Longitude":24.5816,
      "Latitude":41.8191,
      "Address":"област Смолян",
      "Category":"Природни забележителности"
   },
   {
      "Name":"Божия мост",
      "Description":"Божият мост е уникална природна забележителност,  намираща се на 15 км. северно от Враца. Каменното  чудо е образувано в продължение на много, много години от река  Лиляшка, която си е пропрявала път през варовиковите скали и е изваяла този впечатляващ  феномен. Мостът е известен още и под името Жабокрек и се шири в Чиренско – Лиляшкия карстов район. За да стигнете до него  има изградени два екомаршрута. Единият  минава  през  село Лиляче, а другият започва от селцето Чирен. \r\rМостът се състои от огромни каменни сводове и дебели и мощни колони, оформящи  обширни зали, в които  навлиза слънчева светлина. Той има височина към 20 метра и е широк около 25 метра. Точно под него се намира един истински лабиринт от малки пещери, чиято общо дължина е 100 метра. \r\rТрудно човек може да остане безразличен към цялата тази величествена картина, която се откроява пред очите му. Чувствата, които се надигат у всеки са преклонение и възхищение към уникалните способностите на природата и приказния рай, който е създала тук, на земята.  \r\rВ миналото Божият мост е представлявал  всъщност пещера, но под въздействието  на природните сили високите й тавани се срутват частично. \r\rБожият мост е подходящ за посещения през всички сезони. Екопътеките са добре благоустроени и обезопасени и са чудесен повод  да се порадвате на живопистта и романтиката, които ги заобикалят. \r\rМостът е обявен за защитена природна забележителност през 1964 година с цел да се опази непокътнато това невероятно и безценно  богатство. \r\rСъвсем близо са разкрити останките от древна крепост, простираща се  край местността Борованска могила и датираща още от римско време.",
      "ImageUrl":"https://bghotelite.com/images/zabelejitelnosti/1/99/1.jpg",
      "Longitude":23.5519,
      "Latitude":43.3079,
      "Address":"област Враца",
      "Category":"Природни забележителности"
   },
   {
      "Name":"водопад Врачанска Скакля",
      "Description":"Врачанският Балкан е един от най-живописните дялове на Стара планина. С право може да се гордее със своите многобройни природни феномени, удивителни красоти, пищност и живи цветове, високи хълмове покрити с вечнозелена растителност. Сред цялата тази съвършена картина се намира и уникалният водопад Скакля, който може да ни изуми със своето величествено присъствие. \r\rТой е най-високият непостоянен  водопад в България с височина от 142 метра, който се шири сред непрестъпни и страховити скали. Изглежда толкова внушителен, че чак имаме чувството, че ще докосне небето. През горещият летен сезон водната  маса, която се стича по отвесния и назъбен терен намалява значително и  Скакля почти пресъхва. Много красив и пленяващ изглежда обаче след  дъждовни дни и през пролетта. След настъпването на пролетния сезон   всичко наоколо е разцъфнало и се е показало в цялото си изящество, слънчевите лъчи се отразяват в кристално чистата вода и могат да се наблюдават в нея дори цветовете на дъгата. Водопадът тогава  е пълноводен и разкрива на своите зрители една  приказна и спираща дъха гледка, която просто няма равна на себе си. Можете да стоите с часове край него и да му се любувате, но е възможно да не успеете да му се наситите. \r\rМестността е доста атрактивна и примамлива за катерачите. Скалите са толкова високи, че човек може да се вцепени от страх, поглеждайки към тях. Но те позволяват  на  любителите на скалното катерене да  изживеят  едно неповторимо чувство и вдигат до максимум техния  адреналин. \r\rОт самия връх на водопада се открива прекрасна  панорама към града и към неговите околности. Оттук се пресичат и няколко туристически маршрута, водещи до различни красоти в живописната планина. \r\rПреди много време в района е съществувала средновековна българска крепост под името Патлейна.  До наши дни са оцелели единствено развалини. \r\rЗа да стигнете до водопада, трябва да тръгнете от Окръжната болница на град Враца и да минете през живописна и тясна планинска  пътечка . ",
      "ImageUrl":"https://bghotelite.com/images/zabelejitelnosti/1/101/1.jpg",
      "Longitude":23.5498,
      "Latitude":43.1826,
      "Address":"област Враца",
      "Category":"Природни забележителности"
   },
   {
      "Name":"Геопарк Искър–Панега",
      "Description":"Геопарк Искър–Панега е едно наистино прелестно и магнетично кътче от нашата България. Той се намира в община Луковит и  се състои се  от два малки района – Карлуковски карстов комплекс и ландшафтен парк „Панега”. \r\rТова е първият по рода си геопарк, създаден на територията на страната ни. Много от вас може би ще се зачудят какво означава терминът „геопарк”. Накратко, това е място, където са събрани множество обекти,  които  са от  геоложки, геоморфоложки  и палеонтоложки тип и притежават културно–историческа или природна стойност. Към него  се причисляват всички природни и исторически забележителности, разположени на  територията му,  като целта е да се засили интереса на  туристите към тях. \r\rЕдиният от районите на Искър–Панега – Карлуковият карстов комплекс се намира непосредствено до село Карлуково и притежава изключително красива природа и най-различни скални феномени. Тук са разположени повече от 400 пещери като се делят основно на хоризонтални и вертикални. Цялата местност е осеяна  с карстови пропасти, а най-голям интерес сред посетителите предизвикват Банковица, Кучешката, Свирчовица и др.  Доста атрактивен е и скалният мост Проходна. \r\rКрайречният парк Панега се простира  на няколко километра от град  Луковит. Паркът следва извивките на живописните брегове на река Панега, която  извира от големият карстов извор Глава Панега и се влива в река Искър. Всичко наоколо  е една идеална смесица  от пленителни гледки, чудати скални формирования и гъсти гори. Огромно впечатление правят прелестните  меандри. Хората вярват, че тук има нещо загадъчно и мистично и, че цялата хармония, която витае из въздуха  успокоява нервите и премахва стреса и напрежението. \r\rВ геопаркът  има и специално изграден културно–исторически маршрут, който включва в себе си скалните скитове „Св. Марина”, „Св. Григорий”, църквата „Успение св. Богородица”, село Карлуково и т.н. \r\rТези, които мечтаят за силни усещания ще останат истински доволни от множеството възможности за екстремни преживявания, които има  в местността . Това са скално катерене, изследвания на пещери, рафтинг, бънджи скокове, офроуд и т.н.",
      "ImageUrl":"https://bghotelite.com/images/zabelejitelnosti/1/102/1.jpg",
      "Longitude":24.0791,
      "Latitude":43.1661,
      "Address":"област Ловеч",
      "Category":"Природни забележителности"
   },
   {
      "Name":"Ждрело  Вратцата",
      "Description":"Ждрелото Вратцата се намира в Природен парк „Врачански Балкан” в югозападната част на град Враца. \rТова е едно от най-удивителните и приказни кътчета, които се намират в нашата родина. Пред величествения му вид всеки изпитва възторг и възхищение, дори секва дъха. Вратцата представлява чудато скално образувание, което е единствено по рода си у нас, но в същото време излъчва някаква смразяваща и вцепеняваща красота. \r\rПроходът  се простира на площ от 2 хектара и изцяло се състои от страховити скали, които обаче притежават свое очарование и прелест. А точно под  тях минават ледените води на река Лева. Погледът ви не би могъл да обхване целия този пейзаж, който се издига пред очите ви. Феноменът кара кръвта ви да закипи, а сърцето ви да забие бързо, тръпнещо пред  внушителната панорама.\r\rОт дълго време насам Вратцата предизвиква огромен интерес сред туристите от различните краища на страната ни. То е притегателно място, както за хора, които обичат да са по-близо до природата, така и за всички любители на скалното катерене и професионални катерачи. Проходът е просто същински за тях. В най-високата си част,  отвесните и назъбени скалите достигат до над  400 метра височина, което превръща ждрелото в най-високото на Балканския полуостров.  Те се разделят на общо три части: Централна стена, Източен и Згориградски масив. Тук са изградени над 140 алпийски маршрута, който, разбира се са с различно ниво на трудност, а някои от тях са доста известни сред катерачите – „Огледалата”, „Винкела”, „Кучешки зъб” и т.н.\r\rВ миналото на това място е съществувала могъща крепост, наречена Вратица. Ждрелото е осигурявало естествена защита на укреплението и било  трудно превземаемо. Днес от  него  са останали частични останки. \r\rОттук преминава пътя за хижа Пътшевица и пещерата Леденика, така че няма как просто да подминете това чудо на природата и да пропуснете възможността си да му се насладите.\r\rВратцата е обявен за природна забележителност през 1964 година. ",
      "ImageUrl":"https://bghotelite.com/images/zabelejitelnosti/1/103/1.jpg",
      "Longitude":23.5294,
      "Latitude":43.1905,
      "Address":"област Враца",
      "Category":"Природни забележителности"
   },
   {
      "Name":"Крушунски водопади",
      "Description":"В България има много очарователни и изумително красиви водопади, но особено ярко сред тях се открояват Крушунските водопади. \r\rТова е едно от най-прелестните кътчета, които могат да съществуват в страната ни. Цялата природата наоколо е сякаш нарисувана с четка и бои и излъчва такъв магнетизъм и съвършенство, които трудно могат да се опишат. Словата  едва ли биха стигнали, за да изразим чувствата, които предизвиква гледката наоколо. \r\rКрушинските водопади  се намират в близост до село Крушуна, община Летница. Малкото селце се е сгушило в Западния Предбалкан на близо 190 км. от София и на приблизително 30 км. от Ловеч. Водопадите са разположени  в местността наречена Маарата, която е известна със своята живописност, интересни скални форми и уникални пещери – Бонинската, Водопада, Урушка, Горник и Деветешката пещера.\r\rДо тези невероятни прелести  се стига много лесно . Има изградена екопътека, която започва от село Крушуна, а маршрутът през който преминава е наситен с ярки  цветове и  очарование. Можете да отидете  дори до самото място, от където води началото си неповторимата природна забележителност. \r\rКрушунските водопади се състоят  от многобройни  карстови тераси, а неспиращия поток от водна маса е оформила безброй  малки скални  прагове и неравности, покрити с гъст мъх. Така се е образува  една огромна феерия от милиони водни капчици, които се разпръскват из въздуха. Навсякъде е осеяно с малки езерца и басейнчета, които са толкова бистри и чисти, че можеш да се огледаш в тях като в огледало.  В най-високата си част водопадът се спука от 20 метра височина и от там се разделя на множество по-малки ручейчета и поточета. Това го прави най-високата  варовикова водна каскада у нас.  \r\rПрез  1995 година Крушинските водопади са обявени за защитена природна забележителност, с цел да се опази това великолепно творение на природата. В миналото по тези земи е съществувал голям манастир, където живеели монаси – исихасти, но до днес от него не е запазено нищо друго, освен руините  на монашески килии. ",
      "ImageUrl":"https://bghotelite.com/images/zabelejitelnosti/1/104/1.jpg",
      "Longitude":25.0336,
      "Latitude":43.2436,
      "Address":"област Ловеч",
      "Category":"Природни забележителности"
   },
   {
      "Name":"Деветашка пещера",
      "Description":"Деветашката пещера, дълга 2442 метра, се намира в Деветашкото плато на 1,5 км северозападно от село Деветаки на десния бряг на река Осъм, в северния склон на Деветашкото плато.\r\rПещерата е образувана в аптски-ургонски варовици. Грандиозният и полуелипсовиден вход с размери 30х35 метра води в галерия, която се разширява и образува най-голямата пещерна зала в България. Осветена от 7 отвора (наричани от местното население \"окната\"), залата заема площ от 25 000 кв. метра. \r\rМаксималната височина на тавана е при окното \"Кошерището\" /58 метра/, а най-голямото \"окно\" с размери 73х48 метра е \"Киликът\" с височина 51 метра. Обемът на залата е 643 000 кв.метра, което я прави съизмерима с големите зали в света и най-голямата на Балканския полуостров. На места водният поток образува различни по големина и дълбочина езера. Няколко синтрови прага с височина от 5-8 метра в тъмната част на пещерата и езерата са естествени препятствия по пътя на пещерняка. Показателни са първите проучвания на инж. Павел Петров, който за пръв път използва саморъчно направени разглобяеми дървени лодки, прониква до края на водните галерии, прави хидрогеоложки изследвания и карта на пещерата. Температурата на водата е 9-13°. Водите на Деветашката пещера излизат от 14 извора, като една част от тях през лятото пресъхва, а дебитът на останалите намалява.\r\rСъобщена за първи път през 1877 г. от английския пътешественик Дж.Бейкър, пещерата е проучена за първи път през 1921 г. от Гаврил Кацаров, който установява следи от материална култура. Актуалната карта на пещерата е направена през 1994 г. от специално организираната за целта републиканска експедиция от З.Илиев, Ц.Остромски, И.Тачев и други пещерняци от София.\r\rДеветашката пещера е едно от трите най-значими подземни местообитания на прилепи в Европа. До момента от Деветашката пещера са известни 45 вида животни. В този брой не са включени някои видове птици като бухал, горска улулица, скална лястовица, блед бързолет, червеноопашка, които правят гнездата си в скалите около входа. Три от споменатите 45 вида са триглобионти: мокрицата Trichoniscus tenebrarum, обитаващият пещери родственик на мамарците Niphargus bureshi и многоножката Lithobius tiasnatensis. Двадесет и един вида са триглофилите, включително 11 вида прилепи. Останалите 21 вида са триглоксени.\r\rДеветашката пещера е уникален природен и културен феномен. Добрите условия за живот привличат вниманието на човека от най-дълбока древност. Съседството с р.Осъм, изобилието от гори, пасища и плодородни земи, благоприятстват нейното заселване. Пещерата е паметник на културата и защитен природен обект с национално и международно значение.",
      "ImageUrl":"https://bghotelite.com/images/zabelejitelnosti/1/177/1.jpg",
      "Longitude":24.8485,
      "Latitude":43.2417,
      "Address":"област Ловеч",
      "Category":"Природни забележителности"
   },
   {
      "Name":"Яйлата - археологически резерват (Каварна)",
      "Description":"Националният археологически резерват „Яйлата” се простира  на 18 км. от град Каварна в близост до село Камен бряг. Яйлата заема площ от 300 дкар, а територията върху, която се шири представлява голяма скална  тераса, издигаща се на 50–60 метра от земята, наситена със стръмни и страховити  каменни терени и огромни пропасти. Оттук се открива незабравима гледка към безграничната небесна  шир и бурното море. \r\rВ превод от тюрски език „Яйлата” означава „високо пасище”. Местността е провъзгласена за резерват през 1989 година. Тук са разположени интересни исторически забележителности, които датират от различни епохи на човешкото съществуване – от 6 хил.пр.н.е. до към  11 век. През 1980 година са проведени археологически разкопки и са проучени пещерите, некрополите и тукашната византийска крепост.\r\rУдивителното е, че в района са разкрити 101 пещери, където са живели хора и са били използвани като жилища, още през 5 хил.пр.н.е. Доста по-късно, през  средновековния период  пещерите са  включени в манастирски комплекс.  В наши дни са добре изследвани  благодарение на екипи от пещерняци, археолози и геодезисти. В резервата са открити общо 3 некропола, които също са били обект на обстойни наблюдения.\r\rТук  можете да намерите не само уникални културно–исторически паметници, но и необикновена природа и  незаменима флора и фауна. През Яйлата преминава  миграционният път  на прелетните птици – Виа Понтиака, а в района гнездят корморани, папуняци, дъждосвирци и т.н. \r\rВ миналото, назъбеното крайбрежие на тези земи е обитавал изчезналият вече вид тюленът монах. За последно наоколо  е бил видян през 1980 и оттогава досега повече никой не го срещал. Местните рибари са имали за свои врагове тюлените, тъй като смятали, че те им изяждат рибата, затова и без пощада ги убивали.",
      "ImageUrl":"https://bghotelite.com/images/zabelejitelnosti/1/106/1.jpg",
      "Longitude":28.5399,
      "Latitude":43.4339,
      "Address":"област Добрич",
      "Category":"Природни забележителности"
   },
   {
      "Name":"Христовски водопад - р. Мийковска",
      "Description":"В непосредствена близост до  очарователния град Елена, водещ началото си от прохладните води на река Мийковска, е разположен живописният Христовски водопад, който е едно от най-приказните и тихи кътчета в България. \r\rВодопадът се нарежда сред най-известните и посещавани местни туристически атракции. Той е обявен за защитена природна забележителност през 1975 година. Не случайно Еленският Балкан е считан са безкрайно приказно и привлекателно място, а част от цялата тази магия е и Христовският водопад. \r\rДо този феномен може да се стигне по специално изградената за тази цел екопътека, където са направени множество кътчета за отдих и почивка. По този начин ще имате шанса да се насладите на китните и чудни местенца, които са се скрили тук и да вдишвате повече от свежия и прохладен планински въздух, докато вървите напред към това чудо на природата.  \r\rЕдва ли има човек, който би останал равнодушен пред завладяваща гледка, която се открива пред очите му. Пред вида на просторните поля, ширещи се наоколо ни се иска да пуснем духа си на свобода да бяга по тях. Взирайки се в откритото синьо небе си мечтаем да се превърнем в птица  и да полетим поне веднъж към безкрайната шир. А поглеждайки към водопада желаем само да седнем край него и да му се любуваме. \r\rТой не е много висок – около 9 метра, но спускащата се  вода образува изумително шоу от многобройни танцуващи водни капчици, които ни карат да се усмихваме и да не отделяме поглед  дълго време от  техния танц. \r\rОтвесно падащите и стръмни скали пък изглеждат просто неустоимо за любителите на скалното катерене. Всяко лято голям брой ентусиасти идват тук и се отдават на своето любимо занимание на открит терен, а не просто в зала.\r\rМестността е идеално място за бягство от реалността и шумотевицата на града. Около водопада се ширят просторни поляни, които са подходящи за лагеруване или пък за пикник с приятели. ",
      "ImageUrl":"https://bghotelite.com/images/zabelejitelnosti/1/107/1.jpg",
      "Longitude":25.9224,
      "Latitude":42.9023,
      "Address":"област Велико Търново",
      "Category":"Природни забележителности"
   },
   {
      "Name":"Пещера Орлова чука",
      "Description":"Орлова чука е пещера в България с обща дължина на галериите от 13 437 м. , което я прави втората по дължина пещера в България (след Духлата). Намира се в близост до село Пепелина, на 3 км източно от гр. Две могили и на 35 км от град Русе. Разположена е между гънките на отвесно изсечените скали на левия бряг на р. Черни Лом, на 40 м височина от съвременното корито на реката. Температурата в пещерата през цялата година е около +14 °C. До неотдавна скалите в тази местност са били предпочитани за гнездене на орли, от където идва и името на пещерата. Нейният естественият вход е случайно открит през лятото на 1941 г. от овчар на име Стоян Спасов. \r\rПещерата Орлова чука е образувана в кредни варовици и варовити пясъчници, утаени преди 120 млн. години на дъното на топлото Кредно море. Преди около 2 млн. години, на границата между плиоцена и плейстоцена (Ледников период), нашите земи окончателно станали суша. По това време протича река Дунав с нейните притоци. Нивото на Черно море се понижило. От повдигането на пластовете, реките на Североизточна България били принудени да врежат леглата си в скалите. Тези води разтварят варовиците и разширяват тектонските им пукнатини, като ги превръщат в тунели и зали.\r\rБлагоустрояването на пещерата започва през 1959 г., когато по склона на пещерата се изграждат 124 каменни стъпала и се пробива изкуствен тунел за вход.\r\rПри археологически разкопки са открити останки от няколко епохи - кости от пещерна мечка, вълк, елен и др., а също и кремъчни остриета от средата на старокаменната епоха (среден палеолит, 200 – 40 хил.  г. пр. Хр.). По-късно, през каменно-медната епоха (енеолит, 5– 4 хил. г. пр. Хр.)  тук е живял предшественикът на човека - кроманьонецът. От тогава са останали части от красиво украсен глинен съд, каменна брадва и др. Най-горният културен пласт съдържа незначителен брой фрагменти от керамични съдове със сивочерен цвят, което е показател за краткотрайно обитаване и през желязната епоха, по времето на траките.\r\rВ галериите на Орлова чука живеят над 15 пещерни вида - някои пещеролюбиви безгръбначни, както и от 8 вида прилепи. Най-големи са колониите на прилепите голям и малък подковонос, както и остроух нощник. Тук се размножава и уникалния за Европа писклив прилеп.\r\rПрез 1962 г. пещерата Орлова чука е обявена за природна забележителност. След дълго прекъсване, тя е отново отворена за посещения (01 Април - 31 Октомври). Разбира се осигурен е и гид, който да разхожда туристите из великолепно изваяните галерии и да ги запознава с тайните на пещерата.",
      "ImageUrl":"https://bghotelite.com/images/zabelejitelnosti/1/108/1.jpg",
      "Longitude":25.9587,
      "Latitude":43.5932,
      "Address":"област Русе",
      "Category":"Природни забележителности"
   },
   {
      "Name":"Резерват Ропотамо",
      "Description":"Резерват Ропотамо е разположен на близо 50 км. в южна посока от град Бургас и заема просторни местности, ширещи се по протежение на река Ропотамо. Ропотамо е известен като една от първите обявени за защитени територии райони. През 1940 година той придобива статут на резерват, но 22 години по-късно е отменен и става народен парк. Тъй като последвалите десетилетия се характеризирали с масово застрояване на плажната ивица и бурното развитие на морските курорти, значителна част от природата на Ропотамо става жертва на строителната треска. Поради тази причина през 1992 година територията отново става резерват. \r\rТам се среща изключително голямо разнообразие на уникални растителни и дървесни видове, някои от които са включени в списъка на Червена книга на България. В границите на резервата влизат и невероятни природни забележителности, в това число лиманът на река Ропотамо, множество блата и скални чудеса, блатото Аркутино, лонгозните гори и  огромни дюни. \r\rВ резерватът  расте и ценния морски пелин, който служи за производството на различни медикаменти срещу паразити. Могат да се наблюдават и водна линия и блатна тръстика.\r\rИнтересните места, които имате възможността да видите в Ропотамо са причудливите скални образувания „Лъвска глава“ и „Веселата скала“. Остров Свети Тома, прочут повече като Змийския остров заради многобройните водни змии, които го обитават, също е доста атрактивен. Това е диво място, огромна част от което е заето от диви кактуси от вида Опунция. Те са пренесени там от ботаническата градина в Братислава и засети на острова през 1933 година по заповед на цар Борис Трети. \r\rАко искате да разгледате отблизо резервата, най-удачният начин за това е  разходка с корабче. Обиколката трае близо час и ще имате възможността отблизо да се насладите на всички красоти, които се крият навътре в резервата. Това със сигурност ще се превърне в незабравим за вас момент и би ви се искало да го повторите отново!",
      "ImageUrl":"https://bghotelite.com/images/zabelejitelnosti/1/158/1.jpg",
      "Longitude":27.6769,
      "Latitude":42.3003,
      "Address":"област Бургас",
      "Category":"Природни забележителности"
   },
   {
      "Name":"Резерват Силкосия",
      "Description":"Резерват Силкосия е изключително красива местност, разположена между селцата Българи и Кости в Южна България и криеща в себе си удивителни места и природни дарове. Защитената територия се простира в Странджа планина и обхваща части от землищата на двете живописни села. Резерватът се извисява на надморска височина между 100 и 250 метра и съхранява в себе си незаменимо природно богатство, като наше задължение е да го пазим и уважаваме.\r\rСилкосия е известна  като най-старият резерват у нас, обявен за такъв още през 1931 година, за да се опазят уникални растителни видове, които за застрашени от изчезване. Общата площ върху, която днес се простира Силкосия е 396 хектара, а в нейните граници влиза и водосборния басейн на местната река Велека.\r\rВ резервата има голямо разнообразие на растения – установени са около 260 вида висши растения, 14 дървесни и множество видове тревисти растения и храсти. Някои от тях могат да се наблюдават само тук, а други са типични  за далечни географски райони, което е доста интригуващ факт за повечето учени. Именно това разнообразие на флората превръща резерватът в истинска природна съкровищница.\rГоляма част от площта на резерватът е заета от дъбови и букови гори. Има и горски формации от горун и източен бук. Средната възраст на дървесните видове е приблизително 130 години, а някои от тях дори достигат до повече от 200 години. Срещат се и вечнозелени храсти – странджанска зеленика, странджанско бясно дърво, джел, скоруша, брекиня, дива круша и т.н.\r\rНа територията на резервата живеят и доста обитатели от  животинския свят, представени от земноводни, влечуги и бозайници. Някои от тях са зелена крастава жаба, жаба  дървесница, жълтокоремникът, слепокът, шипоопашатата костенурка и др. От птичите видове се наблюдават авлига, южният славей, сойката, чинка, кълвачи и т.н. Силкосия е дом на около 50 защитени животински вида, някои от които са вписани в списъка на Червената книга на България.\r\rРезерватът е под закрилата на РИОСВ – Бургас.",
      "ImageUrl":"https://bghotelite.com/images/zabelejitelnosti/1/159/1.jpg",
      "Longitude":27.7841,
      "Latitude":42.0901,
      "Address":"област Бургас",
      "Category":"Природни забележителности"
   },
   {
      "Name":"Стобските пирамиди",
      "Description":"Стобските пирамиди са сред най-известните природни образувания в България. Веднага след легендарните Мелнишки пирамиди, скалните чудеса край село Стоб се нареждат като следващите най-атрактивни необикновени формирования у нас.\r\rТе са разположени в  непосредствена близост до село Стоб и на 5 км. от село Кочериново. Намират се само на 25 км. от Рилския манастир и 20 км. от Благоевград. \r\rСтобските пирамиди варират в различна големина, като най-често се срещат между 7 и 10 метра, а дори достигат и до 12 метра. Те имат различни форми, някои от които наподобяват очертанията на хора, животни, растения и митични същества. Но като цяло най-разпространени са тези, които приличат на конус, а накрая завършват с големи каменни шапки, изглеждайки по този начин на гигантски гъби. По южната част на рида пирамидите са най-многобройни и разположени близко едни до други. Скалните групи се простират на 74 хектара площ и се издигат в сърцето на Западния дял на Рила. \r\rСпоред научните изследвания, пирамидите са се формирали преди хилядолетия под въздействието на различните природни влияния, климатични промени и ерозивните процеси. Народните предания свързани с появата на забележителността разказват за нещастната любов на двама влюбени, които искали да се оженят, но в деня на сватбата им майката на булката, която била против това момче да й стане зет, проклела всички присъстващи на празненството да се превърнат на камък. След като изрекла своите тежки думи, всички гости и младоженците тутакси  се вкаменели. \r\rДо пирамидите се стига посредством живописна екопътека, която тръгва от китното селце. Образуванията са разделени на няколко групи, като и до днес те постоянно променят външния си облик. Някои от тях се рушат, а на тяхно място се появяват нови. \r\rЗаради своята уникалност през 1964 година Стобските пирамиди са обявени за природна забележителност. Миналата година са включени в списъка на Стоте национални туристически обекта. Тези чудеса са поредното доказателство, че България притежава впечатляваща и прелестна природа и трябва да се гордеем с това, което имаме!",
      "ImageUrl":"https://bghotelite.com/images/zabelejitelnosti/1/162/1.jpg",
      "Longitude":23.1142,
      "Latitude":42.0944,
      "Address":"област Кюстендил",
      "Category":"Природни забележителности"
   },
   {
      "Name":"Екопътека Видимско Пръскало",
      "Description":"Началната точка на екопътека Видимското пръскало е квартал „Видима“ в град Априлци. Маршрутът през който преминава е особено живописен и разкрива огромна част от красотата на Стара планина. Екопътеката е дълга около 16 км. и тя би се харесала много на всеки, който обича допира с природата, свежия въздух и е любител на дългите разходки. \r\rВидимското пръскало е част от резервата „Северен Дженджем“ на Националния парк „Централен Балкан“. Тук може да се види голямо разнообразие на флора и фауна, красиви пейзажи и природни забележителности. \r\rПреходът по екопътеката отнема близо 4 часа, но толкова ще се захласнете по очарованието на планината, че няма да усетите кога са изминали. Теренът е лесен за преминаване и няма опасни участъци. Маршрутът преминава през гъста и прохладна букова гора и следва течението на река Пръскалска. По екопътеката можете да достигнете до едноименния водопад – Видимското пръскало, който е една от гордостите на България. Водопадът  е изходната точка на екопътеката.  Той достига до височина 80 метра и се нарежда на второ място по височина у нас, след Райското пръскало. Скалите около водопада са подходящи за катерене и привличат ежегодно любители на скалното катерене и професионалисти. \r\rВидимското пръскало дава началото на голям поток, където можете да поседнете за да отдъхнете и да се разхладите през лятото, или да си направите пикник. \r\rЕкопътеката е един очарователен лабиринт от малки дървени мостчета и красиви гледки,които ще ви карат постоянно да им се възхищавате и да се взирате в тях. Ще искате да поглъщате  повече от чистия  въздух, да се радвате на природните пейзажи и да вдишвате от свежия горски аромат.  \r\rПо екопътеката е  изградено място за почивка и пикник. Има обособено и специално кътче за  децата, където да научат нови и интересни неща за природата.  По целия маршрут  се намират  информационни табели  и обяснения за видовете растения и животни, които се срещат в околността,  с повече подробности за тях.",
      "ImageUrl":"https://bghotelite.com/images/zabelejitelnosti/1/163/1.jpg",
      "Longitude":24.941,
      "Latitude":42.7909,
      "Address":"област Ловеч",
      "Category":"Природни забележителности"
   },
   {
      "Name":"водопад Полска Скакавица",
      "Description":"Водопадът Полска скакавица е едно от най-красивите, спокойни и възхитителни места в България. Ако искате да се отдалечите от градския шум, да усетите тишината на природата и да се заредите с много положителна енергия, то тогава непременно посетете това приказно кътче.\r\rПриродната забележителност се намира из просторните гори на Земенската планина и отстои на 80 км. от София и на 60 км. от град Перник. Съвсем близо са разположени град Земен и село Ръждавица.\r\rВодопадът се издига на 700 м. надморска височина и е образуван от малката  рекичка Широки дол – десен приток на река Струма, която преминава през селцето Полска Скакавица. Водите на реката падат от 50 м. височина и образуват  невероятната гледка на този изключително живописен водопад. Течението на реката е оформило  назъбени скални тераси, по които се стича водната струя. Районът около забележителността е обрасъл с буйна растителност,а  мястото изглежда диво и недокоснато от човешка ръка.\r\rСкакавишкият  водопад се нарежда на трето място по височина у нас, а за  природна забележителност е обявен през 1968 година. Не далеч от това кътче е разположена църквата „Свети Димитър“, която е построена през 1892 година. Близостта на храма с водопада превръщат местността  около с. Полска Скакавица в чудесна туристическа дестинация.\r\rЗа да достигнете до водопада има два начина. Ако не разполагате с автомобил, можете  да хванете влака Кюстендил  - София и да слезете на ж.п. спирката Скакавица. От там продължавате по тясна пътечка, после преминавате през тунел и достигате  до стара изоставена къща. Трябва да поемете по пътеката, която преминава покрай къщата и след около 30 минути ходене  пеша ще се озовете пред водопада.\r\rС кола пътят ви от Кюстендил ще продължи през село Ръждавица и след това се поема към село  Полска Скакавица . Преди да достигнете  селото има малка табела, която ви упътва да завиете надясно по черен път.  Самият черен път, който води до водопада е препоръчително да се изминава само с джип. Ако колата ви е ниска, паркирайте я на подходящо място и продължете пеша.  Ако решите да продължите пеша, след 1 час вървене ще достигнете до една къща за гости и старото селско училище. Оттам продължавате по тясна пътека и след 20 минути ще сте в подножието на водопада.",
      "ImageUrl":"https://bghotelite.com/images/zabelejitelnosti/1/164/1.jpg",
      "Longitude":22.6564,
      "Latitude":42.4168,
      "Address":"област Кюстендил",
      "Category":"Природни забележителности"
   },
   {
      "Name":"водопад Бовска Скакля",
      "Description":"Търсите ли красиво и спокойно място, където да се откъснете за няколко часа от натовареното ежедневие и да си починете пълноценно? Тук ще ви представим една уникална туристическа дестинация, която е подходяща  за кратка разходка в планината.\r\rВодопадът Бовска Скакля представлява едно невероятно пътешествие към несметните и безкрайни красоти на Стара планина. Той се намира в непосредствена близост до село Гара Бов и е разположен в  обятията  на Искърското дефиле. Близостта му със столицата София (40 км.) го превръща в още по-атрактивно място за отдих и релакс през уикенда.\r\rСкакля се простира  в една от най-очарователните местности на Врачанския Балкан и е заобиколен от гъсти вековни гори, отвесни скали и буйна растителност. Видите ли само веднъж това кътче, със сигурност то ще ви плени и омагьоса.\r\rСкакля е четвъртият по височина водопад в България, а непокорната и шумна водна струя се спуска от 120 метра височина. Водопадът се състои от три скални стъпала, по които водата се стича  и създава спираща дъха гледка, която завинаги ще се запечата в съзнанието ви.\r\rНай-подходящото време, когато да посетите забележителността е през пролетта и лятото, когато Бовска Скакля е най-пълноводен и природата наоколо е разцъфнала.  През зимата той замръзва и се превръща в истинска атракция за почитателите на скалното катерене.\r\rЗа да отидете  до водопада, трябва да тръгнете от окръжната болница на град Враца. Екопътеката, която води до Скакля е наречена на името на Иван Вазов и тя свързва двете селца Гара Бов и Заселе.  Преходът трае няколко часа (отиване и връщане), но пък изживяването е великолепно.\r\rПоемайки по екопътеката ще можете да видите скалата Злия  камък, която е известна като мястото, откъдето героят на Иван Вазов дядо Йоцо от разказа „Дядо Йоцо гледа“  тъжно наблюдавал  със слепите си очи преминаването на първия влак през Искърското дефиле – символът на нова България.",
      "ImageUrl":"https://bghotelite.com/images/zabelejitelnosti/1/165/1.jpg",
      "Longitude":23.332,
      "Latitude":43.0357,
      "Address":"област София",
      "Category":"Природни забележителности"
   },
   {
      "Name":"водопад Видимско пръскало",
      "Description":"Видимското пръскало е една  от най-красивите природните забележителности в България. Неговата височина е 80 метра, а водите му се стичат по склоновете на резервата Северен Джендем, който от своя страна е част от парк Централен Балкан в Стара планина. \r\rВидимското пръскало се намира в непосредствена близост до град Априлци, а от квартал „Видима“ започва и живописната екопътека, която ви отвежда в царството на това възхитително място. Екопътеката преминава през гъста букова гора и достига до огромните скални стени, където може да с наблюдава чудото наречено Видимското пръскало. \r\rМаршрутът е много лесен и без опасни терени, като е  с дължина 16 км.Преходът отнема около четири часа бавно ходене, но пък изживяването си заслужава. По екопътеката са поставени обозначителни табели, а тя върви успоредно на река Пръскалска. \r\rВодопадът води началото си от връх Юрушка грамада, откъдето извират потоците, които по пътя си се обединяват и образуват голямата водна каскада, която се спуска от 80 м. височина и се разбива с гръм и трясък в земята, разпръсквайки навсякъде милиони водни капчици, летящи и танцуващи из въздуха.\r \rВодопадът се нарежда на второ място по височина в България след Райското пръскало (той се извисява на 125 м. височина и е разположен в биосферния резерват Северен Джендем). Местността около природната забележителност е изключително приятна за отдих и релакс, особено през лятото, когато тук можете да намерите спасение и прохлада от горещото време. Освен това отвесните и стръмни скалите около водопада са подходящи и за скално катерене и привличат като магнит професионалисти и любители на този спорт. \r\rДруги забележителности в района на град Априлци, които могат да се наблюдават, са църквата „Св. Петка Параскева“, храмът „Св. Георги Победоносец“, девическият манастир „Св. Троица“ и 34-метровият кръст, който е изграден преди 2006 г.в чест на 130 – годишнината от Априлското въстание. Все места, които са интересни и са тясно свързани с българската история.",
      "ImageUrl":"https://bghotelite.com/images/zabelejitelnosti/1/166/1.jpg",
      "Longitude":24.941,
      "Latitude":42.7909,
      "Address":"област Ловеч",
      "Category":"Природни забележителности"
   },
   {
      "Name":"водопад Момин скок, Негованска (Еменска) екопътека",
      "Description":"Китното селце Емен е сгушено в живописните обятия на Предбалкана, само на 20 км. от Велико Търново и на 8 км. от главния път В.Търново – София. Именно там , сред  несравнимата красота и очарование на природата се намира приказният  Еменски каньон, който е побрал в себе си неземни прелести и скални чудеса. Любителите на екотуризма ще бъдат  доста впечатлени от срещата си с това изумително място и ще останат със затаен дъх при вида на  водопада Момин  скок. \r\rЕменският каньон е обявен за природна забележителност на 25 ноември 1980 г. Каньонът се характеризира със стръмни и отвесни скали, които на места достигат до 80 – 90 м. височина. Ще ви направи впечатление разнообразния релеф и терен, които природата е извайвала в продължение на векове. \r\rОт село Емен  започва Негованската екопътека, която се вие по 50 метрови скали и е една от най-старите в България.  В началото на маршрута ще се срещнете с Еменската пещера, която е с дължина 3113 м. Тя се нарежда на 17 място за най-дълбоките пещери у нас. Интересното е, че някога в пещерата местните хора са отглеждали гъби, а после са съхранявали сирене. \r\rЕкопътеката  продължава  покрай течението на река Нигованка  и достига до водопада Момин скок.  Местността е особено приятна за разходка и пикник през лятото. В скалите има изградени стъпала, които предизвикват желанието на посетителите да се запознаят отблизо с прелестите на района. \r\r Водопадът е сравнително малък, но пък за сметка на това изключително красив. Спуска се от 10 м. височина и създава една великолепна картина, която някак как да не докосне човек. \r\rАко не успеете да намерите екопътеката за природната забележителност, местните жители ще ви упътят със сигурност. \r\rСъвсем близо се намира и прекрасният Хотнишки водопад, разположен до село Хотница. Ако имате време не пропускайте да посетите и него. Кая Бунар е също много красива природна забележителност и атрактивна туристическа дестинация.",
      "ImageUrl":"https://bghotelite.com/images/zabelejitelnosti/1/167/1.jpg",
      "Longitude":25.3717,
      "Latitude":43.1432,
      "Address":"област Велико Търново",
      "Category":"Природни забележителности"
   },
   {
      "Name":"водопад Боров камък, Врачански Балкан",
      "Description":"Един от най-красивите водопади в България – Боров камък се намира в полите на Врачанския Балкан, в западната част на Стара планина. Природната забележителност е част от Природен парк Врачански Балкан и едно от най-възхитителните кътчета, което може да се види в района. \r\rРазположен е в близост до село Згориград и се простира на един от притоците на река Лева. Водната каскада се спуска от 60 метра височина и създава удивителна гледка, която ще ви плени и омагьоса.\r\rДо водопада отвежда Згориградска пътека, която преминава през изключително живописен район и на места има по-стръмни и опасни участъци, но като цяло маршрутът никак не е труден и натоварващ. Изградена е мрежа от мостове и стълби, които бавно, но сигурно ви отвеждат до най-съкровените тайни на местността. Екопътеката следва течението на река Лева и е добре обезопасена. \r\rПреходът до водопада трае около час. Излиза се точно над водопада, а от там се открояват чудесни гледки към цялата околност. Просторните тучни поляни са идеални за почивка сред природата и пикник с близки и приятели. От поляната може да се поеме  към хижа Пършевица  или хижа Околчица. На връх Околчица  е изграден 35 – метров паметник с опълченски кръст в чест на подвига на Христо Ботев и неговата чета. Околчица е част от Стоте национални туристически обекта, а печат се бие в едноименната хижа. Хижата е само на 300 м. от паметника. \r\rПреди време Боров камък е бил по-малко известен като туристическа дестинация, тъй като местността е била труднопроходима. Но след изграждането на екопътеката неговата популярност нараства и днес е един от най-посещаваните водопади в България.\r\r Ако се намирате в близост до Враца и имате свободно време, направете си разходка до водопада и се отдайте на приключения сред природата. Със сигурност ще ви подейства релаксиращо и ще се заредите с много положителна енергия. \r\rДруги места, които бихте могли да разгледате са  прочутата пещера Леденика, проход Враца (истински рай за алпинисти и любителите на природата), водопад Скакля и пещерата Понора.",
      "ImageUrl":"https://bghotelite.com/images/zabelejitelnosti/1/168/1.jpg",
      "Longitude":23.5052,
      "Latitude":43.1524,
      "Address":"област Враца",
      "Category":"Природни забележителности"
   },
   {
      "Name":"водопад Горица, Сапарева баня",
      "Description":"Овчарци  е малко и китно селце в Западна България, което се намира на няколко минути от град Сапарева баня. Селцето е известно със своята великолепна природа и водопади, кой от кой по-красив и забележителен. Река Горица дава началото на тези уникални творения на природата, които са истинска атракция за туристите и малките деца. Самата река извира от връх Кабул, а по пътя си е изваяла прекрасни  водни каскади и скални форми. \r\rНай-високият сред водопадите е Горица, чийто води се спускат от близо 40 м. височина. Районът около него подходящ за отдих и пикник. \r\rЗа да се стигне до водопад Горица се тръгва от центъра на селцето, а екопътеката  започва от реката и продължава през гъстата гора. През пролетта всичко наоколо е разцъфнало и зелено, а водопадът можете да го видите в пълния му блясък. \r\rОбщата височина на природната забележителност е 39 м. Около него има подходящи места, където да поседнете за почивка, за да се полюбувате на живописните гледки или да отидете на пикник с близките си хора. \r\rЗа името на водопада местните жителите разказват една интересна легенда. Тя се свързва с младата девойка Горица и нейния любим Йовица. Горица била най-красивото момиче в селцето и тъй като беят я искал за жена, изпратил подчинените си да я отвлекат. Горица тръгнала да търси спасение в планината, но турците успели да я настигнат. За да не попадне в техен плен, тя се хвърлила в реката от високата скала. Така водопадът бил наречен на нейно име. \r\rВ околността  има доста интересни исторически забележителности, които можете да разгледате. В село Овчарци интерес представляват църквата  Св. Богородица и храмът, изграден от майсторите строители Кириаку и Малце от село Крушево. В град Сапарева баня имате възможност да наблюдавате единствения гейзер – фонтан в България и континентална Европа. Старинната църква Св. Никола и Св. Четиридесет мъченици са други изконни български светини. От града тръгват някои от най-популярните маршрути за Мальовица, Скакавица, Седемте рилски езера,Боровец и Рилския манастир.",
      "ImageUrl":"https://bghotelite.com/images/zabelejitelnosti/1/169/1.jpg",
      "Longitude":23.3016,
      "Latitude":42.2804,
      "Address":"област Кюстендил",
      "Category":"Природни забележителности"
   },
   {
      "Name":"водопад Рилска скакавица",
      "Description":"Скакавица е името на живописен водопад в Рила планина, който ежегодно привлича туристи от всички краища на България. Природното чудо се счита за най-високата водна каскада в планината и е истински рай за любителите на природните красоти и планински преходи. Водопадът е разположен  в рамките на Национален парк Рила в едноименната  Скакавишка долина, в самото подножие на източния склон на величествения хълм Кабул. Феноменът се извисява на 70 м. височина, а бурните му води се стичат в река Скакавица. \r\rСъвсем близо до това приказно кътче се намира хижа Скакавица. Маршрутът до забележителността не е труден и може да се измине без никакви проблеми от хора, които имат страх от височини и опасни места. \r\rПрез зимата водопадът е също толкова атрактивен, както и през топлите месеца. В студените дни Скакавица замръзва и там се организират състезания по скално катерене. \r\rЗа да достигнете до хижа Скакавица трябва да тръгнете от село Паничище. Екопътеката води началото си от началната станция на лифта за Седемте рилски езера. Маршрутът е добре обозначен и са обособени места за отдих и почивка. След като се озовете пред хижата, просто продължете по пътеката и не след дълго тя ще ви отведе пред красивия водопад. \r\rСкакавица е една от най-главните туристически атракции в района. Ежегодно там се стичат  голям брой туристи, заради карстови язовири, разнообразни скални форми, девствена гора и спокойствието. Местността около водопада е заета от девствени гори от бяла мура.\r\rНа около 40 мин. пеш от хижата се намира водопадът Мала Рилска Скакавица, но той не е толкова известен, тъй като е труднодостъпен и няма ясна маркировка. \r\rРилските езера и Рилският манастир са най-известните забележителности в района. Това са местата, които не трябва да пропускате да посетите!",
      "ImageUrl":"https://bghotelite.com/images/zabelejitelnosti/1/170/1.jpg",
      "Longitude":23.3017,
      "Latitude":42.2233,
      "Address":"област Кюстендил",
      "Category":"Природни забележителности"
   },
   {
      "Name":"водопад Сливодолско падало, Бачково",
      "Description":"Името на най-високия водопад в Родопите е Сливовдолското падало. Той се издига на височина от 50 м. и е оправна точка за множество туристи всяка година.\r\rВодопадът е изключително живописно, очарователно и спокойно кътче, подходящо за разходка, отдих и пикник. Намира се в рамките на резерват  Червената стена, не далеч от село Бачково. Този район се характеризира с множество малки водопади и каскади, които допълват разкоша на природния пейзаж.\r\rРека Сливов дол дава началото на Сливодолското падало, а на 9 декември 2005г. водопадът заедно с прилежащата територия (6851 дкар) са обявени за природна забележителност. \r\rЕкопътеката до водопада започва от хижа Марциганица, а преходът до там трае около 1 час. Има и друг път, който е след тунела на село Бачково, като от лявата му страна стартира самата пътечка. \r\rНай-подходящото време за посещение на водопада е през пролетта и лятото, защото тогава снеговете се топят и водопадът е най-пълноводен. Огромна доза очарование допринасят и зелената растителност, вековните гори и разцъфналите поляни. \r\rТъй като водопадът се намира в защитена територия, природата се е запазила изцяло в пълния си блясък и не е докосната от човешка ръка. Реката е изваяла по своя път множество малки водни каскади и удивителни скални форми в мекия варовик. Водата е толкова бистра и чиста, че човек има усещането, че може да се огледа в нея. На територията на биосферния резерват се наблюдават редки и защитени растителни видове като родопски силивряк, бръшлян, папрати и т.н.  \r\rДруги интересни места, които могат да се разгледат в резерват Червена стена са  Бачковският манастир(вторият по големина манастир у нас) и Асеновата крепост (издига се на самотна скала на рида Могилата, само на 2 км. от град Асеновград).  В допълнение ще споменем и скалният феномен Беланташ, пещерата Топчика и местността Усойката. \r\rСтига да имате време и желание, възможностите за туристически приключения в района са много и най-разнообразни.",
      "ImageUrl":"https://bghotelite.com/images/zabelejitelnosti/1/171/1.jpg",
      "Longitude":24.8631,
      "Latitude":41.9535,
      "Address":"област Пловдив",
      "Category":"Природни забележителности"
   },
   {
      "Name":"водопад Орфей и каньона на водопадите",
      "Description":"Да се докоснеш до красотата и уникалността на българската природа е едно от най-прекрасните неща, които човек може да изживее. Дългите преходи в планината, вдишването на свеж въздух, който прочиства тялото ти и избистря ума и близостта с природата са удоволствия, на които се наслаждават заклети планинари, любители на пешеходния туризъм и хора, които просто искат да си починат от шумотевицата в града. \r\rЕкопътеката Каньонът на водопадите е уникално място, което отвежда хората до невероятни природни чудеса. Тя е с дължина  6 км. и  пресича резерват Сосковчето. Намира се в околностите на град Смолян, а маршрутът може да бъде извървян за 4 часа спокойно ходене в едната посока. Началото й е в посока село Мугла, като на  1 км. след Смолян има отбивка надясно и малка табела за екопътеката. Второстепенния път ще ви отведе до няколко изоставени сгради. Там ще трябва да паркирате  автомобила си, защото по-нататък е невъзможно да се продължи с кола.Екопътеката  е наскоро изградена и навсякъде са поставени знаци и маркировки, които помагат на посетителите да се ориентират. \r\rРезерват Сосковчето е уникално творение на природата, тъй като там река Герзовска е образувала над  50 водопада. По този маршрут туристите могат да се насладят на красотата на десетина от тях. Най-забележителният сред тях е водопад Орфей, висок около 70 метра и носещ името на митичния певец Орфей. Най-подходящото време за посещение на водопада е пролетта и лятото, когато времето е топло и приятно и цялата природа е разцъфнала. Гледката от там е несравнима – високи била, изпъстрени със зеленина, а от горе само синьото небе.\r\rДругите по-мънички водопади като Камен улей, Сърцето, Казаните Ропката също са очарователни и човек може да остане без думи пред  вида им. \r\rНаправете си страхотна разходка по екопътеката Каньонът на водопадите, запечатайте най-хубавите моменти и гледки на снимки и се наслаждавайте на спокойните мигове в планината!",
      "ImageUrl":"https://bghotelite.com/images/zabelejitelnosti/1/172/1.jpg",
      "Longitude":24.6264,
      "Latitude":41.5877,
      "Address":"област Смолян",
      "Category":"Природни забележителности"
   },
   {
      "Name":"водопад Кая Бунар (Хотнишки водопад)",
      "Description":"Хотнишкият водопад или наричан още Кая Бунар, е едно от онези кътчета в България, които разкриват в пълния блясък красотата и уникалността на българската природа. Това е  малък оазис, който си заслужава да се види. \r\rКая Бунар  е разположен в покрайнините на село Хотница, на 14 км. от старопрестолния град Велико Търново. Хотнишкият водопад е предпочитана дестинация от любителите на природата и от местните хора, които идват тук,за да релаксират и да се откъснат от ежедневните си проблеми. Хотнишката каскада е идеално място за бягство от жегата през летни дни и за пикник с приятели и близки.\r\rСъс сигурност няма да изпитате затруднения  да откриете пътя към водопада. Преминава се през самото село, като в центъра е поставена табела, която указва накъде да поемете. До самия водопад се стига с кола и там има паркинг, където да оставите автомобила си. \r\rОт водопада започва и живописна екопътека,която тръгва нагоре по дървени стъпала в скалите и  отвежда до невиждани красоти и девствени местности.Екопътеката е с дължина само 1.5 км., но се вие по течението на река Бохот и разкрива пред посетителите причудливи скални форми, малки водни каскади и вирчета, дървени мостчета и зелени била. \r\rХубавото е, че точно пред водопада Кая Бунар  има просторна полянка и беседка. Там можете да поседнете и да се полюбувате на прелестта, спокойствието и прохладата на Хотнишкия водопад. Сигурно няма да сте единствените посетители, но местността определено е пленяваща и е добре човек понякога да посещава места като тези. \r\rВодопадът е висок около 30 метра и пред него има образувано бистро и ледено студено язовирче. Къпането във водопада  е забранено, но никой не може да ви спре да се възхищавате на това райско кътче. \r\rНе далеч от Хотнишкия водопад се намира и друга доста известна забележителност в района, а именно Еменския каньон и едноименния Еменски водопад.",
      "ImageUrl":"https://bghotelite.com/images/zabelejitelnosti/1/173/1.jpg",
      "Longitude":25.5148,
      "Latitude":43.1461,
      "Address":"област Велико Търново",
      "Category":"Природни забележителности"
   },
   {
      "Name":"Джендемски водопади",
      "Description":"Биосферният резерват Южен Джендем е сред най-красивите и загадъчни места в България. На  своята територия е приютил едни от най-труднодостъпните и непроходими места в българските планини. Тук реките Бяла река и Бъзовица са си проправили път през опасни местности и високи скали, като водите им са образували множество водни каскади, някъде достигащи до 80 м. височина. \r\rКато цяло Южен Джендем е труден за преминаване и трябва да сте оборудвани със специална екипировка за алпинизъм. Маршрутът никак не е лесен и не е подходящ за хора без опит. Истинската красота на резервата може да се види като се слезе до самото дъно на каньоните. Там ще се озовете в сърцето на този земен рай, заобиколен от огромни пропасти и бездни. \r\rЕднакво красив и смразяващ, Южен Джендем е уникално предизвикателство, което само най-смелите са готови да поемат. \r\rНа изток от равната поляна Дюза,която се намира между връх Ботев и Равнец извира Джендемската  река. По-надолу по течението й в нея се влива река Дериндере и други няколко потокат. Продължавайки по своя път и преминавайки през девствени кътчета, реката се влива в Башмандренската река. След това започват уникални водни каскади, най-големите от които си имат имена – Доньовите водопади (разположени са над местността Хайдушка воденица), Трояците (намират се малко след сливането на река Башмандра и Бяла река), Големия Джендемски водопад, Змийските, Широкият водопад, Козият рог и т.н. \r   \rЕдин от най-известните водопади е Големият Джемдемски водопад, който  е висок около 12 метра, а в близост до него се намира и Райското пръскало. \r\rЗаради това, че резерватът е труднопроходим, всичко наоколо е запазило естествената си красота и чар. Походът през Южен Джендем не се препоръчва за хора, които нямат опит, тъй като теренът е изключително опасен, осеян с множество пропасти, хлъзгави и стръмни участъци. Необходимо е да сте облечени с удобни дрехи, да носите подходящи обувки, да имате достатъчно вода и храна, да сте много внимателни  и  не на последно място - хубаво метеорологично време! За хубавите емоции, незабравими моменти и вълнуващите гледки ще се погрижи природата!",
      "ImageUrl":"https://bghotelite.com/images/zabelejitelnosti/1/174/1.jpg",
      "Longitude":24.8971,
      "Latitude":42.6864,
      "Address":"област Пловдив",
      "Category":"Природни забележителности"
   },
   {
      "Name":"Чипровски водопад",
      "Description":"На 18 км. от град  Чипровци, в необятната прегръдка на планината, се намира една от най-красивите природни забележителност у нас – Чипровският водопад. Водната каскада се спуска от 18 височина и създава една вдъхновяваща картина от  милиони водни капчици, разпръснати във въздуха. \r\rЗа да стигнете до водопада  трябва да поемете  по екопътека Демяница, която се намира на края на град Чипровци. За да се ориентирате как да стигнете до там е най-добре да питате някой от местните жители.\r \rНачалото на екопътеката е белязано от груб асфалтов път, но продължители по нататък тя ще ви отведе до невиждани красоти, тучни поляни и девствени кътчета. Там ще усетите истинското удоволствие да вдишвате свеж планински въздух и да се радвате на обагрените в зелено природни картини. \r\rЗа да се придвижите до водопада ще ви отнеме около час и половина нормално ходене. Има обозначителни табели, които да ви помогнат да се ориентирате за посоката, така че няма опасност да го подминете или да объркате пътя.\r\rВодопадът е страхотно място, което ще ви накара да се вдъхновите и ще ви покори с естествената си красота и чар. Наоколо е толкова тихо и спокойно, че няма да ви се иска да си тръгнете. Чипровският водопад е подходяща дестинация за разходка, пикник и опознаване на българските природни красоти.\r\rВсеки, който е имал възможността да види на живо водната каскада е оставал покорен от срещата си със забележителността. Думите биха били излишни пред вида на този малък оазис, сгушен в българската планина. \r\rВ района освен водопада можете да посетите и Чипровският манастир „Св. Йоан Рилски“.  Той е основан през 10 век и пази ценни сведения за българската култура и книжнина. На 20 км. в североизточна посока от градчето пък е разположен и Лопушанският манастир, който определено си заслужава да се види. Известен е със своите удивителни икони, дело на самоковски майстори.",
      "ImageUrl":"https://bghotelite.com/images/zabelejitelnosti/1/175/1.jpg",
      "Longitude":22.8166,
      "Latitude":43.3565,
      "Address":"област Монтана",
      "Category":"Природни забележителности"
   },
   {
      "Name":"водопад Кадемлийско пръскало",
      "Description":"Чудите ли се коя да бъде следващата дестинация, която да покорите? Двоумите  ли се на къде да поемете за  вашето ново приключение? Ако все още  не сте посещавали Кадемлийското пръскало, то сега е правилния момент да го направите. Идва лято, времето се стопля и е идеалния момент за нови походи и предизвикателства!\r\rКадемлийският водопад е очарователно творение на природата, разположено в Национален парк Централен Балкан. Забележителността води началото си от река Кадемлийска, която от своя страна е десен приток на река Тъжа.\r\rКадемлийското пръскало се извисява на 1500 м. височина, в сърцето на връх Триглав в Средна Стара планина. Височината на водния пад е 70 м., като бурната водна струя се спуска по отвесните скали и създава една вълшебна гледка. Кадемлийското пръскало е един от най-високите,а  също така и един от най-красивите водопади у нас.\r\rПод водопадът е разположен шумолящ карстов извор и малка пещера, където до средата на лятото се запазва лед. Кадемлийският водопад е обявен за природна забележителност през 1965 г. Не далеч от него е разположена хижа „Тъжа“, където можете да отседнете.\r\rДо природния феномен ще ви отведе коларски път, който започва от село Тъжа и продължава до едноименната хижа. Ако решите да тръгнете пеша, преходът ще ви отнеме близо 4-5 часа в едната посока. Ако разполагате с достатъчно време и обичате дългите разходки в планината със сигурност тази идея ще ви хареса. Поемайки пеша ще минете и покрай друг много красив водопад, наречен Бабско пръскало.  Той е с височина около 55 метра и е разположен в близост до хижите Русалка и Равна. Реката, от която води началото си водният пад е приток на река Тъжа.\r\rКадемлийското пръскало е поредното доказателство за това каква невероятна сила притежава природата да твори и създава истински шедьоври. Не пропускайте да се насладите на това чудесно място и да опознаете още едно кътче от нашата България.",
      "ImageUrl":"https://bghotelite.com/images/zabelejitelnosti/1/176/1.jpg",
      "Longitude":25.0254,
      "Latitude":42.7281,
      "Address":"област Ловеч",
      "Category":"Природни забележителности"
   },
   {
      "Name":"Изворите на р.Младежка",
      "Description":"Село Младежко се намира на 45 км от гр. Бургас в посока Малко Търново. Старото име на селото е Карамлък. Младежко е едно от най-живописните селца в Странджа планина и определено заслужава да бъде посетено. В района му има пещери и редица извори, най-популярният от които е изворът на река Младежка, минаваща през селото. В последните години е изградена мрежа от маркирани пътеки до забележителностите в района.\r\rВъв водите на река Младежка може да се лови пъстърва, а множеството пещери при изворите на реката се обитават от прилепни колонии с голям брой ценни видове. Край Младежко са изградени басейни, в които се съхранява студената вода от изворите и се използва за лечение на сърдечносъдови заболявания и болести на нервната система.\r\rВ местността на с. Младежко се намират приказните пещери Леярниците, които са били дом за хората в античността. В непосредствена близост до селото се намира и историческата крепост Голямото хале, която е основана през късната античност и ежегодно се посещава от стотици туристи. До с.Младежко се стига по отсечка от 7 км отклоняваща се от главния път от Бургас към Малко Търново.\r\r",
      "ImageUrl":"https://bghotelite.com/images/zabelejitelnosti/1/255/1.jpg",
      "Longitude":27.3633,
      "Latitude":42.1516,
      "Address":"област Бургас",
      "Category":"Природни забележителности"
   },
   {
      "Name":"Жеравна - архитектурен резерват",
      "Description":"Село Жеравна е разположено на 16 км югоизточно от гр. Котел в полите на Източна Стара планина. Селището се появява през XII-XIV век. През XVIII век се превръща в занаятчийски и културен център. Днес Жеравна е известен архитектурен резерват. В селото са запазени над 200 дървени къщи (всяка паметник на културата), строени по време на Възраждането. Някои от тях са на повече от 300 години. Запазен е автентичния възрожденски облик–тесни калдъръмени улички и едноетажни или двуетажни дървени къщи, заобиколени от каменни стени.\r\rТук се намира и родната къща на великия български писател Йордан Йовков, където е и уредена експозиция на негови документи и ръкописи. Интериорът в къщата е запазен и се усеща автентичната атмосферата на миналото.",
      "ImageUrl":"https://bghotelite.com/images/zabelejitelnosti/2/17/1.jpg",
      "Longitude":26.4599,
      "Latitude":42.8332,
      "Address":"област Сливен",
      "Category":"Природни забележителности"
   },
   {
      "Name":"Кордопулова къща - Мелник",
      "Description":"Кордопуловата къща се намира в град Мелник, най-малкият град в България. Построена е през 1754 г. и е най-голямата възрожденска къща на Балканския полуостров, която е запазена до днес. Построена е специално за производство, съхранение и търговия на вино, и е закупена от богатия и прочут търговец Манол Кордопулов. В нея са показани венециански стенописи, дърворезби и стъклописи, както и огромни бъчви за съхранение на мелнишко вино.\r\rВ къщата, е изложена мелнишка изба, издълбана в скалата и така е оформен 150-метров тунел. Два от четирите етажа са изградени от камък. Къщата предоставя неповторим изглед.",
      "ImageUrl":"https://bghotelite.com/images/zabelejitelnosti/2/24/1.jpg",
      "Longitude":23.3983,
      "Latitude":41.5231,
      "Address":"област Благоевград",
      "Category":"Природни забележителности"
   },
   {
      "Name":"Самуилова крепост",
      "Description":"Самуиловата крепост се намира край прочутото със загадките си село Ключ, на 20 км. югозападно от Петрич, само на 4 км. от границата с Македония. Националният парк-музей “Самуилова крепост” е свързан с трагичен момент в Първата българска държава след Беласишката битка с византийците през 1014 г. Тогава е ослепена 14-хилядна войска на цар Самуил, като на всеки стотен войник е оставен един с едно око, за да води останалите. Виждайки това, Самуил получава разрив на сърцето и умира. \r\rТук се намира мемориалът, посветен на цар Самуил и неговите ослепени войници.",
      "ImageUrl":"https://bghotelite.com/images/zabelejitelnosti/2/25/1.jpg",
      "Longitude":23.0298,
      "Latitude":41.3945,
      "Address":"област Благоевград",
      "Category":"Природни забележителности"
   },
   {
      "Name":"Созопол - стария град",
      "Description":"Созопол е най-старият град на българското черноморско крайбрежие. Първото селище тук възникнало в края на IV – III в. пр Хр. По-късно гръцки преселници от Мала Азия основали града-държава Аполония. Аполония бил най-големият и най-богат град по Черноморието, център на оживена търговия и изкуство. Днес Созопол е един от туристическите центрове на страната, съчетаващ древността и съвремието. Над 200 къщи от средата на XVIII и началото на XIX век, с тесни и къси калдаръмени улички придават романтичност на Стария град. Богато е и наследството от култови сгради - черкви, манастири, параклиси.\r\rАрхеологическият музей в града е основан през 1961 г. В залите на музея е представена историята на града, както и прекрасни колекции от рисувана древногръцка керамика, каменни котви, амфори, монети и други произведения на древното искуство.",
      "ImageUrl":"https://bghotelite.com/images/zabelejitelnosti/2/26/1.jpg",
      "Longitude":27.6944,
      "Latitude":42.4235,
      "Address":"област Бургас",
      "Category":"Природни забележителности"
   },
   {
      "Name":"Несебър - стария град ",
      "Description":"Несебър е разположен върху малък остров, който e вързан със сушата с провлак, дълъг 400 м. Несебър е един от най-старите градове в Европа и най-богат на архитектурни паметници от средновековието в България. Наследник е на древното тракийско селище Menebria, основано през второто хилядолетие пр. Хр. По-късно, в началото VI век пр. Хр, става гръцка колония (Месембрия) и важен търговски център. \r\rПрез 71 г. пр.Хр., Месембрия пада под властта на Римската империя, но запазва сравнителна независимост, като например правото да сече собствени монети. След разпадането на Римската империя, градът е Византийска крепост от значителна важност, докато не е бива завладяна от Хан Крум през 812 г след 2-седмична обсада.\r\rПрез 1956г. градът е обявен за архитектурно-археологически резерват. Останките от антична крепостна стена с порта от ІІІ-ІV в., несебърските църкви от V-VІ в. и по-късните, от средновековието (Х-ХІV в.), които са изящни произведения на средновековната българо-византийска архитектура и около 60 възрожденски къщи, придават неповторим облик и особена атмосфера на града. Старинната част на гр. \r\rНесебър е паметник на културата от списъка на ЮНЕСКО за световно културно наследство.",
      "ImageUrl":"https://bghotelite.com/images/zabelejitelnosti/2/27/1.jpg",
      "Longitude":27.7339,
      "Latitude":42.6589,
      "Address":"област Бургас",
      "Category":"Природни забележителности"
   },
   {
      "Name":"Крепостта Букелон при с. Маточина",
      "Description":"Село Маточина се намира на около 10 км източно от с. Сладун и на около 40 км североизточно от Свиленград, на десния бряг на р. Тунджа, съвсем близо до българо-турската граница. От крепостта край селото е останала само цитаделата (вътрешната крепост), чиито стени се издигат до 18 м над земята и представляват внушителна гледка. \r\rНай-запазената част е защитната кула и част от двойната укрепителна стена около входа. От външната стена са останали незначителни следи. Останките, които могат да бъдат видяни днес, датират от XII – XIV век. Според някои изследователи, на това място се е издигала известната крепост Букелон, споменавана по повод на битката при Адрианопол между римляни и готи през 378 г., при която римляните са разгромени, а император Валентин загива в битката. По-късно, крепостта е възстановена през вековете и отново използвана.\r\rМестността се свързва с още една епична битка от времето на Втората Българска Държава. Тук през 1205г, войската на цар Калоян разбива армията на Рицарите Кръстоносци от  и пленява император Балдуин.",
      "ImageUrl":"https://bghotelite.com/images/zabelejitelnosti/2/28/1.jpg",
      "Longitude":26.5471,
      "Latitude":41.8514,
      "Address":"област Хасково",
      "Category":"Природни забележителности"
   },
   {
      "Name":"Древноримски град Марцианополис",
      "Description":"Преди хиляди години при изворите на днешната река Девня се е намирало голямо и\rзначимо по своето местоположение тракийско селище. Древните траки го считали за благословено от боговете. В околностите на града има намерени множество оброчни плочки на боговете от тракийския пантеон и главно на “Тракийският Конник”. Градът Марцианополис (Marcianopolis) е основан от император Траян след Втората дакийска война през 106 г., на мястото на старото тракийско селище. Наречен е Марциана, в чест на сестрата на император Траян. \r\rВ Марцианополис са извършвани разкопки и са намерени надгробни плочи с надписи, парчета и цели статуи, добре изработени саркофази и красиво направени колони от сгради. В околностите на града е намерен некропол и гробници на видни римски и тракийски дейци и политици от периода II – III век. Много голямо откритие е направено в една главна монументална сграда – съкровище от 100 000 римски сребърни денари, укрити или съхранявани там при някое от нападенията на готите. Изцяло проучен е Амфитеатърът, който има елипсовидна форма и само по себе си е едно архитектурно постижение.",
      "ImageUrl":"https://bghotelite.com/images/zabelejitelnosti/2/29/1.jpg",
      "Longitude":27.5886,
      "Latitude":43.2252,
      "Address":"област Варна",
      "Category":"Природни забележителности"
   },
   {
      "Name":"Велико Търново - Царевец",
      "Description":"Велико Търново е един от най-старинните градове в България. Той има повече от петхилядолетна история, като първите свидетелства за живот са от третото хилядолетие преди Христа и са намерени на хълма Трапезица. Старинната част на Велико Търново — царският дворец, който е бил столица на България по време на Второто българско царство (1187 – 1393), е разположен на три хълма — Царевец, Трапезица и Света Гора. През 1185 братята Асен и Петър обявяват в църквата „Св. Димитър“ края на византийското господство, което продължило 167 години и провъзгласили Търново за столица на новото българско царство. Средновековният град се разраства бързо и се развива като най-непревземаемата българска крепост през 12-14 век.\r\rОсновната крепост е на Царевец, където са били изградени Царският дворец и Патриаршията- двете главни институции за това време. Хълмът е бил защитен от крепостна стена с дължина близо 2 км и ширина до 2,60 м. В крепостта е можело да се влезе през три входа. Главният вход е от запад, изграден на тесен скален провлак и се е състоял от три последователно разположени порти, отбранявани от кули. Вторият (Малката порта) свързвал Царевец с Асенова махала, а третият — с Френкхисар. От кулите е запазена само една, наричана днес Балдуинова кула, където е държан в плен император Балдуин.\r\rДворецът на българските царе - добре укрепен самостоятелен архитектурен ансамбъл, е разположен на най-удобното място на хълма- равна тераса. Главният вход е от север. Площта му е 4872 кв. м. Укрепен е с дебела крепостна стена с пет бойни кули и два входа - официален от север и друг, от юг, водещ към стопанския сектор.Резиденцията на българските патриарси се издига на най-високото място на хълма. В средата на комплекса е разположен патриаршеския храм \"Свето Възнесение Господне\".\r\rСлед Освобождението във Велико Търново се провежда Учредителното събрание през 1879.г и се приема Търновската конституция. Тогава е избран град София за столица на България.",
      "ImageUrl":"https://bghotelite.com/images/zabelejitelnosti/2/30/1.jpg",
      "Longitude":25.6519,
      "Latitude":43.083,
      "Address":"област Велико Търново",
      "Category":"Природни забележителности"
   },
   {
      "Name":"Никополис ад Иструм",
      "Description":"Никополис ад Иструм е античен римски град, разположен на 20 км. от Велико Търново, в близост до р. Росица. Изграден е от император Траян в началото на II. в. пр. Хр., след победата му над Даките. Градът се радва на буйно развитие по времето на римските императори Константин Велики и Юстиниан I. Това продължава до края на VI - началото на VII в., когато бива разрушен от набезите на Аварите.\r\rГрадът е бил планиран по т. нар. Хиподамова система (улиците се пресичат под прав ъгъл). Днес може да се види как са изглеждали: античните улици с настилка от огромни каменни блокове, тротоарите, централната улична канализация с ревизионни шахти в настилката и други елементи на античното градоустройство.\r\rРазкрити са: останките на одеона (малък театър за камерни спектакли); централният градски площад (агора) с останки от околовръстна колонада; сградите около площадното пространство; булевтериона (градски съвет); една улична латрина (WC); части от голяма обществена баня (терми), две от портите на укрепителната система и други части от архитектурата и градоустройството на града. \r\rНа 200 м. западно от града са останките на античния акведукт и водния резервоар. Запазени са и няколко антични кладенци на територията на самия град. Особено богата е украсата на фризархитравите от йонийския ордер на агората, както и единствените (засега) разкрити в България колони със сърцевидно сечение.",
      "ImageUrl":"https://bghotelite.com/images/zabelejitelnosti/2/31/1.jpg",
      "Longitude":25.6115,
      "Latitude":43.2187,
      "Address":"област Велико Търново",
      "Category":"Природни забележителности"
   },
   {
      "Name":"Къща-музей &quot;Алеко Константинов&quot; в Свищов",
      "Description":"Къщата-музей “Алеко Константинов” в Свищов е създадена през 1926 г. Още приживе големият български писател подарява родната си къща на Свищовската община, за да се използва за културните нужди на града. Тук е изложена интересна експозиция, пресъздаваща най-важните етапи от краткия, но богат обществен и творчески живот на Алеко Константинов.\r\rНа първият етаж е изложена богата археологическа колекция. На вторият етаж е разположена експозиция за неговия живот и творчество. Запазени са многобройни лични вещи и предмети, с които се разкрива детството и юношеството на поета. Възстановен е интериора на дома от втората половина на ХIХ век. Сред най-ценните експонати е изложено и сърцето на писателя, спряло да тупти твърде рано.",
      "ImageUrl":"https://bghotelite.com/images/zabelejitelnosti/2/32/1.jpg",
      "Longitude":25.347,
      "Latitude":43.6177,
      "Address":"област Велико Търново",
      "Category":"Природни забележителности"
   },
   {
      "Name":"Арбанаси",
      "Description":"Арбанаси е уникално селище на 4 км. от Велико Търново, известно със старинните си къщи-крепости, църкви и манастири. Отворени за посещения са Хаджиилиевата и Констанцалиевата къщи, църквите \"Рождество Христово\" (ХVI в.) и \"Св. Архангел Михаил\" (ХVII в.) с богати колекции от стенописи със световна известност.\r\rОт ранната украса в църквата \"Рождество Христово\" са запазени композициите \"Рождество Христово\" и \"Страшния съд\", както и образите на отделни светци. Сред стенописите от ХVІІ в. се откроява сцената върху свода \"Новозаветна Троица\" и цикълът \"Христовите страсти\" по надлъжните стени. Своеобразен връх в художествената украса представлява изобразеното върху западната фасада на параклиса \"Колело на живота със зодиак\". Тази композиция съдържа уникални за българското изкуство елементи. Църквата \"Рождество Христово\" е била съборна, и е била резиденция на търновските гръцки владици през ХVІІ-ХVІІІ век.\r\rКонстанцалиевата къща е построена през XVII в. Приземният етаж е изграден изцяло от камък. Тук са разположени жилището на пазача, стаята за прислугата, мазите и складовете за стоки, конюшнята, скривалището, представителното и всекидневното стълбище, както и стълбището, свързващо скривалището с втория етаж. На втория етаж се намират гостните, спалните и сервизните помещения за собствениците. Свой чар имат и калдаръмените пътеки по двора, сенките на дърветата, цветята по прозорците, силуета на кладенеца - обрамчени от високите строги дувари.",
      "ImageUrl":"https://bghotelite.com/images/zabelejitelnosti/2/33/1.jpg",
      "Longitude":25.666,
      "Latitude":43.099,
      "Address":"област Велико Търново",
      "Category":"Природни забележителности"
   },
   {
      "Name":"Музей-крепост &quot;Баба Вида&quot;",
      "Description":"\"Баба Вида\" е единственият изцяло запазен средновековен замък в България, играл едновременно роля на отбранително съоръжение и на владетелски замък. Издига се на брега на р. Дунав в североизточната част на град Видин. Основите на крепостта са положени в края на Х в. върху останките на античната крепост Бонония. Завършен вид добива през XIV в., когато е била владетелски замък на видинския цар Иван Срацимир. \r\rЗамъкът заема площ 9,5 дка, обиколен със защитен ров с ширина 12 м и дълбочина 6 м. Крепостта констроирана в неправилна четириъгълна форма, като всяка страна е по около 70 метра. Състои се от две стени – вътрешна (по-висока) с 9 кули и външна (по-ниска) с 2 кули. Между двете стени се образува външен двор. Замъкът-крепост е достъпен само от север, където се намира входната кула. В миналото по дървен подвижен мост (сега каменен) се е минавало над рова, запълнен с вода от р. Дунав. След входната кула се влиза в първия вътрешен двор.\r\rДнес крепостта е най-внушителният паметник на българското крепостно строителство от средновековието.",
      "ImageUrl":"https://bghotelite.com/images/zabelejitelnosti/2/34/1.jpg",
      "Longitude":22.8867,
      "Latitude":43.993,
      "Address":"област Видин",
      "Category":"Природни забележителности"
   },
   {
      "Name":"Козлодуй - музей &quot;Параход Радецки&quot;",
      "Description":"Националният музей \"Параход Радецки\" е единствения и уникален плаващ музей. Той е свързан с незабравимия подвиг и саможертва на големия български революционер Христо Ботев и неговата чета. Паметникът увековечава признателността на българите към безсмъртният подвиг на Ботевата чета. \r\rВсяка година на 2 юни в цeнтъра на град Козлодуй пред паметника се стичат множество хора, за да отдадат своята почит пред една от най ярките личности в нашата история.",
      "ImageUrl":"https://bghotelite.com/images/zabelejitelnosti/2/35/1.jpg",
      "Longitude":23.6773,
      "Latitude":43.7985,
      "Address":"област Враца",
      "Category":"Природни забележителности"
   },
   {
      "Name":"Етнографски музей Етъра - Габрово",
      "Description":"\"Етъра\" е единственият по рода си етнографски музей на открито в България. Музеят е разположен в северните склонове на Стара планина, на 8 км южно от град Габрово. Изграждането му започва през 1963 г. под ръководството и по проект на Лазар Донков, като официално е открит  година по-късно. Представлява възстановка на българският бит, култура и занаятчийство, с цел да се съхрани това огромно национално богатство. Изграждането на музея се осъществява чрез три основни метода: реставрация на обекти, заварени на терена; пренасяне на оригинални съоръжения и пресъздаване на сгради по предварително направени заснемания (копия на оригинали).\r\rМузеят заема площ от 7 ха., в които е поместена  уникалната експозиция представена от архитектурни образци, обособени в Занаятчийска чаршия, жилищни интериори, различни действащи работилници – общо 50 обекта. Като цяло, идеята на музейната експозиция е да разкрие архитектурата, бита и стопанското минало на Габрово и Габровския край през Възраждането - втората половина на ХVІІІ в. и ХІХ в.",
      "ImageUrl":"https://bghotelite.com/images/zabelejitelnosti/2/36/1.jpg",
      "Longitude":25.3477,
      "Latitude":42.8109,
      "Address":"област Габрово",
      "Category":"Природни забележителности"
   },
   {
      "Name":"Музей на резбарското и зографско изкуство - Трявна ",
      "Description":"Град Трявна е разположен в северните склонове на живописната Стара планина, в долината на Тревненска река. Старата част на града е обявена за архитектурен резерват, където са запазени около 140 паметника на възрожденската архитектура. Трявна се слави като средище на майсторите на дюлгерството, дърворезбата и иконописта.\r\r“Даскаловата къща”, строена през 1804-1808г. , е единственият в страната специализиран музей на резбарското изкуство. Дърворезбованите тавани пазят спомена за първия български художествен конкурс (през 1808 г. двамата майстори Димитър Ошанеца и Иван Бочуковеца сключват облог за направата на дърворезбовани тавани). Работените в продължение на 6 месеца слънца по таваните и до днес остават недостижим връх в резбарското изкуство.\r\rТрявна е родното място на класикът на българската поезия Пенчо Славейков и революционера Ангел Кънчев. Днес, техните домове са превърнати в къщи музеи, където посетители могат да се докоснат до живота на тези велики възрожденци.",
      "ImageUrl":"https://bghotelite.com/images/zabelejitelnosti/2/37/1.jpg",
      "Longitude":25.4923,
      "Latitude":42.8676,
      "Address":"област Габрово",
      "Category":"Природни забележителности"
   },
   {
      "Name":"Двореца и ботаническата градина - Балчик",
      "Description":"Ботаническата градина в Балчик е създадена през 1955 година на територията на парка в бившата лятна резиденция на румънската кралица Мария. Днес на обща площ от 65 дка са разположени колекции на растителни видове от цял свят. Тук се отглеждат около 2000 вида растения с невероятно разнообразие от цветове и форми. Една от големите атракции е колекцията от едроразмерни видове кактуси, представена на открито на площ от 1 дка. Тя е втората по рода си в Европа, след тази в Монако.",
      "ImageUrl":"https://bghotelite.com/images/zabelejitelnosti/2/38/1.jpg",
      "Longitude":28.1481,
      "Latitude":43.4054,
      "Address":"област Добрич",
      "Category":"Природни забележителности"
   },
   {
      "Name":"Тракийска гробница край Татул",
      "Description":"Крепостта се намира на около 200-300 метра южно от село Татул. Селото се намира на 15 км североизточно от гр. Момчилград. Най-интересното в района на крепостта е тракийското светилище, посветено вероятно на Орфей. В голяма скала са издълбани две скални гробници, осем стъпала и ниша за поставяне на обредна плоча. Смята се, че светилището е от ХІІ в пр.н.е.",
      "ImageUrl":"https://bghotelite.com/images/zabelejitelnosti/2/40/1.jpg",
      "Longitude":25.5458,
      "Latitude":41.5421,
      "Address":"област Кърджали",
      "Category":"Природни забележителности"
   },
   {
      "Name":"Римска крепост Хисар",
      "Description":"Хисаря е град в Пловдивска област, прочут със своите лечебни извори и археологически находки. Още в петото хилядолетие преди новата ера, възникнало праисторическо селище от късния неолит на тракийското племе беси, което постепенно се разраства и става известно с вълшебството на целебните си извори. В началото на римския период, според преданията и легендите, името му било Аугуста.\r\rСъвременният град Хисаря е световноизвестен национален и международен туристически център, гостоприемен и модерен европейски курорт. Той предлага прекрасни условия за отдих и балнеолечение, за конгресен , еко-пешеходен, селски, културен, ваканционен и други видове туризъм.\r\rКрепостната стена, издигаща се там е величествен свидетел на историята на града, заобиколена от красиви паркове съществува и до сега. Старинният град е обявен за археологически резерват, в който могат да се видят тракийска гробница, разкопките на римски терми, казарми и административни сгради. На територията на Община Хисаря, на 20 км. западно от града, се намира с. Старосел, където през 2000 година бе разкрит Тракийски култов храм, датиран от края на V и началото на IV век преди новата ера. Това е един от най - големите тракийски царски комплекси в Югоизточна Европа. Със своята монументалност и богато царско погребение, със златни и сребърни накити, бойни доспехи и рисувани керамични съдове, храмът е притегателна точка за туристите от цял свят.",
      "ImageUrl":"https://bghotelite.com/images/zabelejitelnosti/2/41/1.jpg",
      "Longitude":24.7089,
      "Latitude":42.5041,
      "Address":"област Пловдив",
      "Category":"Природни забележителности"
   },
   {
      "Name":"Панагюрище",
      "Description":"Панагюрище е град в Централна България. Той се намира в Пазарджишка област и е в близост до град Стрелча. Това е един от градовете превърнали се в символ на борбата за освобождение от османския подтисник. Има градски исторически музей в една от малкото запазени възрожденски къщи. В него се съхранява и един от преписите на Кървавото писмо, дало началото на Априлското въстание. Това е и родния град на Райна Княгиня, кедето тя собственоръчно е ушила въстаническото знаме за Априлското въстание.\r\rГрадът още е известен с панагюрското златно съкровище, което е рядък археологически паметник от времето на елинистичната епоха и един от символите на Панагюрския край. Открито е недалече от могилата Мрамор през 1949 г. при поземлени работи. Състои се от девет съда с богата украса, изработени от чисто злато - една амфора, седем ритона и една фиала. Тежи 6 кг и 164 г. Най-вероятно комплектът е служел за пиене на вино в религиозна, тържествена или битова обстановка. \r\rНай-интересният съд е амфората. Сцената на дъното й показва малкия Херакъл, който удушва две змии, един видимо пиян полегнал сатир и две негърски глави с пробити усти, през които се излива течността, Фиалата от Панагюрското съкровище тежи 846 г и има диаметър 25 см - най-голямата и най-тежка фиала от античния свят. Украсата й също е уникална.\r\rЗа произхода на Панагюрското съкровище съществуват две основни хипотези. Те се базират на тълкуването на врязаните буквени знаци по някои от съдовете, които се приемат за означение в мерни единици на златото. Според широко разпространената теза знаците са по употребяваната в малоазийския град Лампсак мерна система. Но други учени са установили, че и във вътрешността на Тракия е използвана подобна система, следователно има основание да се отстоява местният произход на съкровището.",
      "ImageUrl":"https://bghotelite.com/images/zabelejitelnosti/2/43/1.jpg",
      "Longitude":24.1836,
      "Latitude":42.5073,
      "Address":"област Пазарджик",
      "Category":"Природни забележителности"
   },
   {
      "Name":"Батак",
      "Description":"Батак е град в южна България, намира се в Пазарджишка област. От незапомнени времена батачани са имали дървена църква, която напомня за батшкото клане по време на Априлското въстание и за героизма и патриотизма на загиналите мъченици. \r\rИсторическата църква “Св. Неделя” е изградена през 1813 г. за 75 денонощия, с труда на цялото население тя била оградена и издигната с каменни стени, като крепост. Притежава прекрасен иконостас и много икони от най-висока византийска изработка, писани от светогорски монах, много кандила и пет кристални полилеи. Черквата “Св. Неделя” била стара направа, метър и половина вкопана в земята. В черковния двор стояло околовръст гробище с ширина от десет до двадесет разкрача заградено от всяка страна с дувар от два метра височина, наричан “калето на черквата”. И днес може да се види църквата-музей, където се пазят костите на загиналите българи.",
      "ImageUrl":"https://bghotelite.com/images/zabelejitelnosti/2/44/1.jpg",
      "Longitude":24.5579,
      "Latitude":42.0532,
      "Address":"област Пазарджик",
      "Category":"Природни забележителности"
   },
   {
      "Name":"Панорама &quot;Плевенска епопея&quot;",
      "Description":"В наши дни има 33 панорами в целият свят. Сред тях е и Плевенската, която е с едни от най-големите размери, разполага се в град Плевен, заемащ централните части на Дунавската равнина. Панорамата “Плевенска епопея 1877 г.” е изградена през 1977 г., в чест на 100 годишнината от Плевенската епопея, по подобие на Бородинската панорама в Москва. В близост до нея се намира и редутат, който генерал Скобелев е щурмувал три пъти. В негова чест парка около Панорамата е наречен Скобелев. Панорамата описва битките по време на Руско-Турската война през 1877-1878 г., в резултат на която България се освобождава от Турско робство. В комбинация и с помощта на картини, пластики и художественото изкуство всичко е направено напълно реалистично, за да напомнят на поколенията за най – кървавите битки, които са се водили по тези места.",
      "ImageUrl":"https://bghotelite.com/images/zabelejitelnosti/2/45/1.jpg",
      "Longitude":24.6065,
      "Latitude":43.3987,
      "Address":"област Плевен",
      "Category":"Природни забележителности"
   },
   {
      "Name":"Античен театър - Пловдив",
      "Description":"Пловдив е един от най-старите градове в Европа. Съществува като селище от около 8000 години. \r\rАнтичният театър е построен римския император Траян през II в. Театътът е изграден в естествената седловина между Джамбаз тепе и Таксим тепе и е бил една от най-значимите обществени сгради на Тримонциум, забележителна с архитектурната си представителност и великолепие. Разчленен на два ранга от по четиринадесет реда седалки, отделени с хоризонтална пътека (диазома), античният театър е побирал над 5 хиляди зрители. Сцената е била украсена с фризове, корнизи и статуи.\r\rРазкрит е при археологически разкопки, проведени през 1968-79 година от Археологически музей - Пловдив. От амфитеатралния театрон са оцелели 20 от всичко 28 реда. \r\rНаскоро открит и разчетен надпис върху постамент за статуя посочва, че театърът е бил построен през 90-те години на I век сл. Хр., когато градоначалник на Филипопол е бил Тит Флавий Котис – потомък на тракийската царска династия, съдебен представител на метрополията, три пъти първожрец на провинция Тракия и отговорник за строежите.\r\rВключен в границите на архитектурния резерват \"Старинен Пловдив\", днес театърът се вписва в неговия ансамбъл като най-емблематичният паметник на непрекъснатата културно-историческа приемственост, осъществена върху Трихълмието през вековете.",
      "ImageUrl":"https://bghotelite.com/images/zabelejitelnosti/2/46/1.jpg",
      "Longitude":24.7512,
      "Latitude":42.147,
      "Address":"област Пловдив",
      "Category":"Природни забележителности"
   },
   {
      "Name":"Стария Пловдив",
      "Description":"Пловдив е един от най-старите градове в Европа. Съществува като селище от около 8000 години. Пълната му красота разкриват - Историческият музей, Етнографският музей, църквата “Св. Константин и Елена” и други забележителности носещи възрожденският облик на Старият Пловдив.\r\rИсторическият музей в Пловдив е открит през 1951 г. и се представя от 4 големи отдела, създадени през различни години и обединени през 1993 г. Те проследяват историческото минало на Пловдивския край от ранноосманския период (XV-XVII век) до съвремието. Във фонда на музея се съхраняват над 60 000 експоната.\r\rЕтнографският музей в Пловдив се помещава в красива възрожденска къща, построена през 1847 г. Експозицията е разделена в 5 отдела и илюстрира бита и културата на населението в Пловдивския регион - селско стопанство и занаяти, народни носии и тъкани, фолклорни костюми и музикални инструменти, архитектура от Възрожденската епоха.\rЦърквата \"Св. Константин и Елена\" е живописно разположена в центъра на Стария град. Датира в сегашния си вид от 1832 г. и е типичен пример за църковната архитектура на XIX в. Тук се намира и много по-старата икона на св. св. Константин и Елена, за която се е вярвало, че е чудодейна.",
      "ImageUrl":"https://bghotelite.com/images/zabelejitelnosti/2/47/1.jpg",
      "Longitude":24.7518,
      "Latitude":42.1476,
      "Address":"област Пловдив",
      "Category":"Природни забележителности"
   },
   {
      "Name":"Перущица",
      "Description":"Град Перущица отстои на 21 км югозападно от Пловдив. На юг от днешна Перущица все още личат развалините на някогашния древен град Драговец. На запад се е издигала крепостта Перестица, брънка от отбранителната верига на Второто Българско царство. Археологията доказва, че в дългата си история, Перущица е техен наследник, носейки името на славянския бог Перун. \r\rПо време на потушаване на Априлското въстание 1876 г., Перущица е била потопена в кръвта на героичното си население. В историческия музей в града се пазят ценни експонати, свързани с историческото минало и героизма на населението от района.",
      "ImageUrl":"https://bghotelite.com/images/zabelejitelnosti/2/48/1.jpg",
      "Longitude":24.5492,
      "Latitude":42.059,
      "Address":"област Пловдив",
      "Category":"Природни забележителности"
   },
   {
      "Name":"Сопот  - родно място на Иван Вазов",
      "Description":"Град Сопот е разположен в плодородната Карловска долина, част от легендарната Розова долина, на 5 км западно от Карлово. \r\rГрад Сопот е родно място на Иван Вазов – Патриарха на българската литература. Родната къща (днес къща-музей) на писателя се намира в централната част на града, на площад “Иван Вазов”. Музеят е открит през 1935 г. \r\rДевическият манастир “Въведение Богородично” в Сопот има дълго и многовековно съществуване. Основан е през 1665г. В Сопот, в Метохът Васил Левски неведнъж намира изход от тежките и опасни преследвания, на които постоянно е изложен, и не веднъж спасява живота си. Важна роля в укриването му играе монахинята Христина. Тя бди над него с дух на истинска българка и родолюбка. В зимника на метоха, под килията на калугерката Христина е скривалището на Апостола, което е запазено до днес и експонирано.",
      "ImageUrl":"https://bghotelite.com/images/zabelejitelnosti/2/49/1.jpg",
      "Longitude":24.7569,
      "Latitude":42.6546,
      "Address":"област Пловдив",
      "Category":"Природни забележителности"
   },
   {
      "Name":"Калофер - родния град на Христо Ботев",
      "Description":"Град Калофер е разположен на двата бряга на река Тунджа, между Стара планина и Средна гора. Над града се извисява връх Ботев – най-високият в Стара планина. Калофер е родния град на големия български поет и революционер Христо Ботев. На мястото, на което е била построена последната къща на Ботьовото семейство е изграден музей.\r\rМузейният комплекс се намира в Ботевата градска градина и обхваща: Мемориалната къща-музей, изложбената зала, паметника на Христо Ботев, и паметника на Иванка Ботева – майката на поета. Мемориалната къща-музей представя автентичната обстановка, в която е отраснал Ботев. В изложбената зала се съхраняват лични принадлежности, документи, публикации, предмети на изкуството и други материали, свързани с живота и творчеството на Христо Ботев, неговото семейство и сподвижници.",
      "ImageUrl":"https://bghotelite.com/images/zabelejitelnosti/2/50/1.jpg",
      "Longitude":24.9742,
      "Latitude":42.6103,
      "Address":"област Пловдив",
      "Category":"Природни забележителности"
   },
   {
      "Name":"Асенова крепост",
      "Description":"Асеновата крепост е крепост, която е свързана с Асеновград с трикилометрово шосе. Тя се намира в планината Родопи. Самата крепост е съществувала още по времето на траките, а през средновековието нейната позиция става стратегическа. Крепостта е разширена и укрепена по време на управлението на цар Иван Асен ІІ, чието име носи.  \r\rАсеновата крепост е притежавала собствена армия и администрация. Превзета е от кръстоносците по времето на Третия кръстоносен поход, а при падането на България под османско иго, крепостта в голяма степен е разрушена. Църквата \"Св. Богородица Петричка\" е единствената изцяло запазена сграда. През 1991 г. след завършването на цялостната реставрация на църквата тя започва да функционира като православен храм.",
      "ImageUrl":"https://bghotelite.com/images/zabelejitelnosti/2/51/1.jpg",
      "Longitude":24.8739,
      "Latitude":41.9865,
      "Address":"област Пловдив",
      "Category":"Природни забележителности"
   },
   {
      "Name":"Свещарската гробница ",
      "Description":"Свещарската гробница се намира  в североизточна България, на 2,5 км югозападно от село Свещари (Разград). Разкрита е през 1982 г. при разкопките на високата Глинина могила край селото. Заедно с другите две изящни по-малки гробници - близнаци, тя образува единен архитектурен комплекс. Времето й на построяване, съвпада с периода на голям политически, икономически и културен разцвет на древнотракийските племена - гетите.\r\rТова е царска гробница, в която вероятно е погребан гетския владетел Друмихед. Богатата украса и съвършена архитектура на гробницата подчертават политическата мощ на владетеля. Изградена е от гладко обработени каменни блокове от мек варовик. Има дължина 7.50 м, ширина при фасадата - 6.50 м, и височина на гробната камера - 4.45 м. Състои се от коридор (дромос) и три квадратни камери - предверие, странично помещение и гробна камера, покрити с полуцилиндричен свод. Много оригинално приложение в украсата на гробната камера са четири дорийски и една коринтска полуколона, долепени до стените, които поддържат архитрав и фриз от метопи и триглифи. В тази архитектурна рамка умело е вместена скулптурна украса от 10 женски фигури с вдигнати ръце като криатиди, изпълнени във висок релеф, високи 1.20м, представени фронтално. В централната камера върху стената над гробните легла е развита в рисунка темата за обожествяването на владетеля. В центъра на композицията богинята поднася златен венец на владетеля, представен като конник. От двете им страни пристъпва процесия от прислужници и оръженосци с различни дарове в ръце. Тази рисунка по композиция и идея е много близка до големия фриз от Казанлъшката гробница. \r\rСвещарската гробница е едно от най-сензационните открития през 1982г. при разкопките на източния некропол. Включена е в списъка на Юнеско за историческите и архитектурни паметници от световно значение.",
      "ImageUrl":"https://bghotelite.com/images/zabelejitelnosti/2/52/1.jpg",
      "Longitude":26.7424,
      "Latitude":43.7302,
      "Address":"област Разград",
      "Category":"Природни забележителности"
   },
   {
      "Name":"Крепост Меджиди табия",
      "Description":"Турският форт \"Абдул Меджиди\" (Меджиди табия), намиращ се южно от Силистра, е най-запазеният от отбранителната система на Османксата империя. Построяването на крепостта е наложено от необходимостта за допълнително укрепяване на крайдунавските градове, когато реката се утвърждава като естествена граница на импереята. “Меджиди табия“ представлява част от укрепения четириъгълник Силистра - Русе - Шумен - Варна. (Тя е една от седемте крепости-фортове, разположени в полукръг около централната турска крепост отбранявали Силистра по време на Кримската война.) \r\rКрепостта е градена през периода 1841-1853г. По време на строежа, през 1847г. крепостта е посетена от султан Абдул Меджиди, който проявил голям интерес към нея. По този повод тя е наречена на негово име - Меджиди табия. Крепостната стена има формата на неправилен петоъгълник и достига на височина до 8 метра. Около нея имало ров, пълен с вода Към една от стените е прикрепена цитадела с полукръгла форма (казармените помещения). В полукръг около нея е издигнат земен насип с оформени гнезда за оръдията.",
      "ImageUrl":"https://bghotelite.com/images/zabelejitelnosti/2/54/1.jpg",
      "Longitude":27.2566,
      "Latitude":44.1022,
      "Address":"област Силистра",
      "Category":"Природни забележителности"
   },
   {
      "Name":"Природо-научен музей - Котел",
      "Description":"Град Котел е разположен в малка живописна долина в източна Стара планина, на 49 км североизточно от Сливен. Котел е град с красиви архитектурни образци от епохата на Възраждането. Природонаучният музей в Котел разкрива природното богатство на Източна Стара планина. Фондът на музея съхранява близо 30 000 образци от живата и нежива природа на региона, включени в сбирките: Безгръбначни фосили, Висши растения, Насекоми, Риби, Земноводни, Влечуги, Птици и Бозайници.",
      "ImageUrl":"https://bghotelite.com/images/zabelejitelnosti/2/55/1.jpg",
      "Longitude":26.4299,
      "Latitude":42.8884,
      "Address":"област Сливен",
      "Category":"Природни забележителности"
   },
   {
      "Name":"НДК - Национален дворец на културата",
      "Description":"Националният дворец на културата (НДК) се намира в центъра на столицата - град София. НДК е най-големият технологически напреднал център за провеждане на конференции, изложби и специални събития в югоизточна Европа. Състои се от 8 етажа и 3 подземни нива, включващи 13 зали, и 55 конферентни помещения с капацитет от 100 до 4000 места. Центърът предоставя възможност за оползотворяване на над 15 000 кв.м. изложбена площ. Разполага с отлично техническо оборудване за мероприятия и прояви от най-различен характер: конгреси, конференции, концерти, кино-прожекции, изложби и изложения.\r\rИдеята за създаването на НДК е на Людмила Живкова. Построен е върху площ от 18 300 кв. м. и има обем 576 800 куб. метра. НДК е изграден за по-малко от 4 години, въпреки че по нормативни данни е трябвало да се построи за 12 години. Открит е през март 1981 г. в чест на 1300-годишнината от основаването на българската държава. Последният трети етап в изграждането на НДК завършва в края на 1985 г. Архитектурният проект е дело на колектив с ръководител арх. Александър Баров, а оформлението на околното пространство - на колектив, начело с арх. Атанас Агура. Главен проектант на парка към НДК е инж. Валентина Атанасова. Знакът символ на НДК е на скулптора Георги Чапкънов и представлява слънце в стилизирана форма, напомняща таваните в старите български къщи, изработен от бронз с диаметър около 7 метра. \r\rНа 27 юли 2005 г. получава наградата \"Апекс\" на  Международната асоциация на конгресните центрове за “Най-добър световен конгресен център”.",
      "ImageUrl":"https://bghotelite.com/images/zabelejitelnosti/2/56/1.jpg",
      "Longitude":23.3189,
      "Latitude":42.6847,
      "Address":"област София-град",
      "Category":"Природни забележителности"
   },
   {
      "Name":"Копривщица",
      "Description":"Копривщица е град-музей, по-късно обявен за архитектурен и исторически резерват. Тук на 20 април 1876 г. на Калъчевия мост, наречен още \"Моста на първата пушка\", е изстрелян първият куршум срещу турските поробители, с който избухва Априлското въстание. В града са запазени повече от 380 паметници на възрожденската българска култура.\r\rКопривщица се характеризира с десетки старинни къщи, боядисани в синьо, жълто и керемидено червено, с високи каменни зидове и тежки дървени порти, както и каменни мостове и чешми и малки калдъръмени улички. \r\rВъзрожденският дух на Копривщица може да се усети както в старите църкви, така и в шестте къщи-музеи: родната къща на големия български писател и публицист Любен Каравелов; домът на поета-лирик Димчо Дебелянов; родните домове на ръководителите на Априлското въстание Георги Бенковски и Тодор Каблешков, Ослековата къща и Лютовата къща.",
      "ImageUrl":"https://bghotelite.com/images/zabelejitelnosti/2/58/1.jpg",
      "Longitude":24.3588,
      "Latitude":42.638,
      "Address":"област София",
      "Category":"Природни забележителности"
   },
   {
      "Name":"Клисура",
      "Description":"Град Клисура се намира в Пловдивска област, на 35 км запад-северозападно от общинския център Карлово и на 25 км североизточно от възрожденския град-музей Копривщица. Клисура влиза завинаги в българската история с подвига на клисурци по време на героичното Априлско въстание, проправило пътя на България към Освобождението от петвековно османско иго, с легендарния образ на Боримечката, както и с прочутите черешови топчета – символ на клисурската артилерия. \r\rРуините на църквата “Св. Николай Чудотворец” още напомнят за безстрашния 20 април на 1876 г., а оригиналната камбана, възвестила бунта на клисурци срещу поробителите, е единствения “жив” свидетел на Априлската епопея и представлява най-голямата ценност на Градския исторически музей. Гордост за музея е и запазеното автентично черешово топче.",
      "ImageUrl":"https://bghotelite.com/images/zabelejitelnosti/2/59/1.jpg",
      "Longitude":24.4494,
      "Latitude":42.693,
      "Address":"област София",
      "Category":"Природни забележителности"
   },
   {
      "Name":"Тракийска гробница в Казанлък ",
      "Description":"Тракийската гробница в Казанлък е зидана сводова гробница близо до град Казанлък в Централна България. Тя е част от голям некропол, разположен в близост до древния тракийски град Севтополис. Датирана е към 4 век пр. Хр. Тя е единственият в България цялостно съхранен паметник на живописта от ранноелинистичната епоха (IV-III в.) - шедьовър на тракийската архитектура. Гробницата е била разкопана през 1944 година. Има фоайе, коридор и купол. Уникална е със своите стенописи. \r\rВключена е в списъка на Юнеско за историческите и архитектурни паметници с глобално значение.",
      "ImageUrl":"https://bghotelite.com/images/zabelejitelnosti/2/60/1.jpg",
      "Longitude":25.4031,
      "Latitude":42.6235,
      "Address":"област Стара Загора",
      "Category":"Природни забележителности"
   },
   {
      "Name":"Шипка - Паметник на Свободата",
      "Description":"На Шипка по време на Руско-турската война (1877-1878 г.) се разиграва една от най-решителните битки, предопределили победния изход на войната, донесла българската свобода след петвековно османско иго. Заедно с руските войски в сраженията са взели участие и около 6000 българи. На самия връх се издига Паметникът на свободата. Той е построен с волните пожертвования на българския народ по проект на архитект Атанас Донкож и скулптура Александър Андреев. Тържествено открит е през 1934 г. \r\rПаметникът е висок 31,5 метра, до него водят 894 стъпала. Над централния вход гордо стои бронзов лъв. На останалите 3 страни са изписани имената на Шипка, Шейново и Стара Загора – бойните полета. В приземния етаж на паметника, под мраморен саркофаг се съхраняват костите на загиналите в битката герои. В останалите 7 етажа е изложена експозиция, която разказва за героизма на руските войни и българските опълченци по време на петмесечната отбрана на Шипка. Тя включва богата колекция от ордени и медали, снимков и документален материал, оръжие. Там се намира копие на Самарското знаме.",
      "ImageUrl":"https://bghotelite.com/images/zabelejitelnosti/2/61/1.jpg",
      "Longitude":25.3224,
      "Latitude":42.7479,
      "Address":"област Стара Загора",
      "Category":"Природни забележителности"
   },
   {
      "Name":"Глухите камъни",
      "Description":"Глухите камъни е скален култов комплекс, създаден от траките преди няколко хилядолетия. Намира се на няколко километра от село Малко Градище в североизточните Родопи. Няколкостотин трапецовидни ниши са издълбани върху монолитен скален блок висок 30 метра. Предполага се, че са се използвали за погребални урни. \r\rНа 50м. от нишите са мегалитните гробници, две от които са отлично запазени. Първата представлява помещение дълго 2м. и широко 1,5 метра, издълбано в гранитната скала. От него чрез 33 издялани в камъка стъпала се отива на самия връх, на който е разположена гробницата – мавзолей с размери 3х3 м. \r\rЦелият погребален комплекс Глухите камъни е бил ограден с голяма крепостна стена, основите на която личат и до днес. Мегалитният комплекс Глухите камъни е бил едно от най-големите тракийски светилища от пр. Хр., чиято сила продължава да действа и днес на всеки, който го посети.",
      "ImageUrl":"https://bghotelite.com/images/zabelejitelnosti/2/62/1.jpg",
      "Longitude":25.9586,
      "Latitude":41.732,
      "Address":"област Хасково",
      "Category":"Природни забележителности"
   },
   {
      "Name":"Тракийска гробница при с. Мезек",
      "Description":"Мезекската гробница се намира на около 10 км от Свиленград. Смятана е за най-голямата и една от най-интересните и внушителни куполни гробници от микенски тип в Тракия. Датира от IV в. пр. Хр и е запазена напълно в оригиналния си вид. Отличава се с необичайната си архитектура - състои се от една кръгла и две правоъгълни камери. \r\rВ гробницата са намерени множество уникални предмети от злато, бронз, желязо, стъкло и керамика. Според археолозите, тя по всяка вероятност е принадлежала на местен владетел. Една от най-интересните находки в нея е бронзова статуя на глиган от средата на втората половина на IV в. пр. Хр.",
      "ImageUrl":"https://bghotelite.com/images/zabelejitelnosti/2/63/1.jpg",
      "Longitude":26.1015,
      "Latitude":41.7349,
      "Address":"област Хасково",
      "Category":"Природни забележителности"
   },
   {
      "Name":"Шуменска крепост",
      "Description":"На 3 километра западно от град Шумен се издига Шуменската крепост, просъществувала повече от 3200 години. Местността е била заселена още през ранно-желязната епоха (XII век преди Христа). По-късно, крепости тук са издигнали траки, римляни, византийци.\r\rПрез ранното и късно средновековие Шуменската крепост е била българска твърдина изиграла важна роля в историята. Просъществувала е и в началния период на османското владичество. През 1444 година, по време на кръстоносния поход на Владислав III Ягело, тя била разрушена и опожарена. Крепостна и култова архитектура, жилищни и стопански сгради и хиляди движими паметници свидетелстват за разнообразните й функции през различните епохи, най-вече през времето на Второто българско царство.",
      "ImageUrl":"https://bghotelite.com/images/zabelejitelnosti/2/64/1.jpg",
      "Longitude":26.8937,
      "Latitude":43.2627,
      "Address":"област Шумен",
      "Category":"Природни забележителности"
   },
   {
      "Name":"Археологически резерват Плиска",
      "Description":"Aрхеологическият резерват се намира на 28 км североизточно от град Шумен и на 2 км от съвременният град Плиска. Основана от хан Аспарух през 681 година, вероятно върху старо славянско селище, Плиска е столица на България до 893 година. Стогодишни археологически проучвания разкриват останките от  \"външен\" и \"вътрешен\" град, Тронна палата, Малък дворец, езически храм, дворцова черква, водохранилище, бани, стопански и жилищни постройки, а на 1,5 километра от Източната порта – основите на внушителен катедрален храм – Голямата базилика. Разкритите останки са консервирани и по същество представляват музей на открито. Находки от резервата, показани в музейната експозиция, представят бит, материална и духовна култура на жителите на старата столица.",
      "ImageUrl":"https://bghotelite.com/images/zabelejitelnosti/2/65/1.jpg",
      "Longitude":27.1429,
      "Latitude":43.3881,
      "Address":"област Шумен",
      "Category":"Природни забележителности"
   },
   {
      "Name":"Мадарски конник ",
      "Description":"Представлява средновековен каменен релеф върху северозападния склон на Мадарското плато, 1,5 км. източно от село Мадара (Шуменска област). Изсечен е на височина 23 м. от основата на отвесна скала. В естествена големина са изобразени конник в ход надясно, подскочило куче, което го следва, и прободен с копие лъв, повален под предните крака на коня. Композицията символизира победа над врага. \r\rИзображението напомня триумфалните сцени в релефната пластика на иранския изток и античните художествени традиции. Детайлите определят датировката и подкрепят тезата за прабългарския произход на релефа. Предполага се, че е изобразен хан Тервел като победител.\r\rМадарският конник е включен в списъка на ЮНЕСКО за световното природно и културно наследство.",
      "ImageUrl":"https://bghotelite.com/images/zabelejitelnosti/2/66/1.jpg",
      "Longitude":27.1194,
      "Latitude":43.2752,
      "Address":"област Шумен",
      "Category":"Природни забележителности"
   },
   {
      "Name":"Велики Преслав",
      "Description":"Националният историко-археологически резерват с музей \"Велики Преслав\" е разположен върху руините на старата  българска столица Велики Преслав (893-972 г.) и обхваща около 500 ха от нейната площ. Продължаващите повече от век проучвания сочат, че Преслав е замислен и построен от своите създатели като един великолепен град, достоен да съперничи на византийската столица  Константинопол. \r\rДо този момент на  територията на резервата и  неговата околност са открити десетки недвижими паметници, а в експозицията на музея могат да се видят оригинални произведения на старобългарското и средновизантийско изкуство. Сред тях са шедьоври  като иконата на Св. Теодор, Преславското златно съкровище и Керамичният иконостас от Дворцовия манастир, участвали в редица български и международни   изложби. \r\rМузеят притежава и уникална по своя характер колекция от оловни печати - тя е най-голямата в света и е открита при разкопките на административна сграда в Дворцовия център. Изключително ценна е и сбирката от епиграфски паметници - едно неоспоримо доказателство  за високите достижения и  просветна  дейност на Преславската книжовна школа.",
      "ImageUrl":"https://bghotelite.com/images/zabelejitelnosti/2/67/1.jpg",
      "Longitude":26.8106,
      "Latitude":43.1463,
      "Address":"област Шумен",
      "Category":"Природни забележителности"
   },
   {
      "Name":"Античен град Кабиле",
      "Description":"Древният тракийски град Кабиле се намира на седем километра северозападно от Ямбол. Кабиле е най-значимия и най-голям тракийски античен град. Градът възниква в края на II хилядолетие пр.Хр.  През 341г. пр.Хр. е завладян от Филип II Македонски, като след това е част от империята на Александър Македонски. Няколко десетилетия по-късно, траките успяват да си върнат града. Изграден отново той е стопански, политически и културен център във вътрешността на Древна Тракия, докато не попада по-късно под владението на Рим. Градът е окончателно разрушен през 6 век от аварите.\r\rАрхитектурните останки са впечатляващи, като голяма част от тях са консервирани и реставрирани. Откритите находки са експонирани в археологическия музей в самия град.",
      "ImageUrl":"https://bghotelite.com/images/zabelejitelnosti/2/68/1.jpg",
      "Longitude":26.4844,
      "Latitude":42.5475,
      "Address":"област Ямбол",
      "Category":"Природни забележителности"
   },
   {
      "Name":"Перперикон - свещен древнотракийски град",
      "Description":"Перперикон е археологически комплекс, в Източни Родопи, на 15 км североизточно от днешния град Кърждали и представлява грандиозно мегалитно светилище. Предполага се, че това е древнотракийско светилище на Дионис, придобило широка известност в античността. Площта на целия комплекс е около 12 кв.км. Самото светилище Перперикон се извисява на скален връх с надморска височина 470 м. В подножието му се намира село. Горна крепост. Край него тече златоносната река Перперешка, оформила плодородна долина с дължина около 10 км и широчина 3-4 км, създала великолепни условия за живот от дълбока древност.\r\rРазкопките там започват през 2000 г., разкривайки голям скален град, чиито разцвет е през римската епоха, макар историята му да започва няколко хилядолетия по-рано.\r\rСпоред извършените археологически проучвания, най-ранните следи от живот са от късната новокаменна епоха (5 хиляди год. пр.Хр). Първия си голям разцвет, скалното светилище преживява в края на бронзовата епоха (18-12 век пр.Хр), т.е. през епохата на крито-микенската цивилизация на Троя и Микена.\r\rВеликолепните находки от къснобронзовата и ранножелязната епоха,  дават основание да се изкаже хипотезата, че точно на Перперикон се е намирало прочуто в древността прорицалище на тракийското племе сатри, чиито жречески род били бесите, посветено на бог Дионис.\r\rОсновна информация за светилището дава гръцкият историк Херодот. В описанието си за храма на Дионис, гръцкият историк Херодот специално се спира на прорицалището към него. Според летописеца то било равно по слава на светилището на Аполон в Делфи, а оракулът гадаел не по-зле от елинската прорицателка. От антични анали сочат, че в родопския храм на Дионис са извършени най-малко две изключително съдбоносни за човечеството предсказания. Александър разбрал там, че ще завоюва Азия и света, а римляните - че ще станат световна империя. За получаване на пророчеството е прилаган т.нар. винено-огнен обряд, при който се гадаело по височината на лумналия огън, след като върху олтара е излято виното. \r\rВ архитектурен план Перперикон се състои от четири части: мощна крепост, Акропол, в най-високата част на хълма; Дворец-светилище, северно и южно подградие с изсечени в скалите улици, жилищни сгради и храмове. Разбира се, не трябва да се пренебрегват и множеството селища в подножието на хълма, процъфтявали в плодородната крайречна долина през 1-4 в.",
      "ImageUrl":"https://bghotelite.com/images/zabelejitelnosti/2/90/1.jpg",
      "Longitude":25.467,
      "Latitude":41.716,
      "Address":"област Кърджали",
      "Category":"Природни забележителности"
   },
   {
      "Name":"Светилището на Нимфите (с.Каснаково) ",
      "Description":"Светилището на нимфите и Афродита е построено в края на II в. от ветеран в римската армия от тракийски произход. Това е едно от най-добре запазените тракийски светилища и единствения нимфеум в България.\r\rСлед три десетилетия вярна служба на императора, военоначалникът Тит Флавий Бейтюкент Есбенериос  получава парче земя, край сегашното димитровградско село Каснаково. Там, на върха на един хълм, потънал в зеленината на тракийските цветя, се намира скален извор, почитан от траките като светилище на нимфите.  Преданията гласят, че на това живописно място, вечер танцуват красивите повелителки на природата – нимфите. Според вярванията, ако жените пият от изворчето вода, те зачеват по-лесно и раждат красиви мъжки рожби – смели рожби на Тракия.\r\rПленен от красотата и мистиката на извора, Тит Флавий решава в чест на съпругата си Клавдия Монтана , да издигне на това място храм на богинята Афродита.\r\rПо време на християнизацията тук бил изграден параклис на името на свети Спас, но от него не е останало нищо. Ежегодно жителите на Каснаково провеждат събори на празника на светеца, в чест на който се оставят дарове, палят се свещи и се хвърлят монети в извора за здраве.\r\rПрез 1968 год. обекта е обявен за национален паметник на културата.",
      "ImageUrl":"https://bghotelite.com/images/zabelejitelnosti/2/94/1.jpg",
      "Longitude":25.5026,
      "Latitude":42.0035,
      "Address":"област Хасково",
      "Category":"Природни забележителности"
   },
   {
      "Name":"Боженци - историко-архитектурен резерват",
      "Description":"Едно от най-приказните и омагьосващи кътчета в България е малкото селце Боженци. То тихичко се е сгушило по северните склонове на Централна Стара планина и е надарено от природата с несметни красоти и пълна хармония. Разположено е на 16 км. източно от Габрово  и 40 км. от Велико Търново. \r\rБоженци представлява една удивителна смесица от самобитна и автентична възрожденска архитектура, богато минало и неповторими български традиции. Наоколо  цари такава тишина и спокойствие, че човек има чувството, че животът е затихнал със стотици  години. \r\rСелцето има повече от 600–годишна история. За всичкото това време то е съхранило в себе си голяма част от радостите и тъгите на местните и тяхната култура и обичаи. Всичко наоколо е пропито със спомените за величавото ни минало и неговата мистериозност. \r\rСпоред древна легенда, Боженци е създадено от болярката Божана, която бягайки от турските потери нападнали тогавашната столица Велико Търново, намерила сигурност и дом в полите на Балкана. Тя имала общо 9 сина, с които се заселила по тези земи,а новосъздаденото селце  било кръстено на нея. Местните хора са се прехранвали предимно със  занаятчийство и търговия и постепенно се замогнали. Боженци  придобило  модерен и пищен външен вид и се превърнало в  едно от най-развитите селища у нас. \r\rАрхитектурно–историческият резерват днес представлява един малък рай, който може да плени всеки. Той се състои от очарователни малки къщи, с неповторима архитектура, които се ширят на единия бряг на река Божанка и са строени през 18-19век. Те са двукатни и трикатни с чардаци, имат обширни дворове оградени с високи каменни зидове. По-голямата част от тях са реставрирани и превърнати в различни туристически обекти, музеи и къщи за гости, а други пък са напълно запазени в своя първоначален вид. Старинната църква „Пророк Илия”, която  е великолепно творение на църковното изкуство, притежава също доста интригуваща история. Построена е през 1835 година с общите усилия на местните жители. \r\rВ наши дни Боженци е част от Стоте национални туристически обекта. ",
      "ImageUrl":"https://bghotelite.com/images/zabelejitelnosti/2/98/1.jpg",
      "Longitude":25.4239,
      "Latitude":42.874,
      "Address":"област Габрово",
      "Category":"Природни забележителности"
   },
   {
      "Name":"Вароша  - архитектурно-исторически резерват",
      "Description":"Ловеч е един от най-красивите градове в България. В себе си той е съхранил много история и богата култура. Само веднъж е необходимо да го посетите, за да се влюбите в него. Тук се крият много забележителни и интересни места, най-посещавано от които е старинният квартал Вароша. През 1968 година Вароша е обявен за архитектурно – исторически резерват и оттогава досега непрестанно привлича интереса на българските туристи. \r\rВ себе си кварталът включва цялата стара част на градчето, която сама по себе си е великолепна и прекрасна. Не пропускайте шанса  си да дойдете тук и да се пренесете назад в миналото и да усетите жив духа на изконните български традиции и обичаи. Тесните и криволичещи калдаръмени улички, каменните  къщи с удивителна архитектура, малките  занаятчийници и магазинчета – всичко това напомня за епохата  на Възраждането,  както и за романтиката и красотата на един важен период от историята ни. \r\rВъв Вароша ще откриете огромно изобилие на стари и симпатични възрожденски къщички, близо 160. Те притежават уникална дърворезба и украса, забележителен външен вид, бели стени, цветни дворове и високи каменни довари. \r\rС право можем да кажем, че Вароша си е същинска туристическа находка. В квартала се намират и голям брой исторически забележителности, които са с национално значение. Такава е например крепостта Хисаря, която е строена през Средновековието и е била едно от най-силните и могъщи български укрепления. Удивителна е и църквата „Св. Неделя” изградена през 1868 година. Не е за изпускане и етнографският комплекс „Драсова и Рашова къщи”, както и музеят „Васил Левски”, където имате шанса да научите много нови неща за великия революционер.\r\r Уникален е и Покритият мост над река Осъм, издигнат през 1874 година от майстора Кольо Фичето. Впечатляващ е фактът, че  той няма друг такъв аналог в цяла България, а пък в Европа са построени  само още три такива. Общата дължина на моста е 90 метра и  свързва новата и старата част на града.",
      "ImageUrl":"https://bghotelite.com/images/zabelejitelnosti/2/100/1.jpg",
      "Longitude":24.7166,
      "Latitude":43.1298,
      "Address":"област Ловеч",
      "Category":"Природни забележителности"
   },
   {
      "Name":"къщата-музей  на Баба Илийца",
      "Description":"Къщата-музей на баба Илийца се намира в село Челопек на няколко километра от град Враца. \r\rБаба Илийца е една смела  българска жена, която заема важно място в нашата история. През май  1878 година, когато Ботевата чета влиза в сражение срещу турските потери край връх Околчица (Врачанския Балкан), водачът й е убит, а с него и голяма част от четниците  намират смъртта си. Един от останалите живи борци за национално освобождение среща съвсем случайно баба Илийца и тя го спасява от сигурна гибел, рискувайки и своя живот. Според разказите на местните жители тя трябвало да върви заедно с мъжа по  тясна и опасна пътека, а след това  да прекоси  с лодка река Искър. \r\rСлед време, когато  писателят  Иван Вазов посещава селцето научава за нейния велик подвиг. Той остава толкова пленен и възхитен от тази история, че решава завинаги да увековечи постъпката на възрастната жена, като написва великолепния разказ „Една българка” и възхвалява достойнството, силата и храбростта на баба Илийца.  \r\rОколо 105 години след случката се изгражда и къщата-музей посветен на нея.  Сградата се  построява в непосредствена близост до  родния й дом и има много красива и пищна архитектура. Издигната е така, че да има автентичен и  прекрасен външен облик. През 2003 година официално отваря врати за посещения. Музеят е разположен в самия център на селцето, по пътя за легендарния връх Околчица. \r\rВсъщност обаче истинското име на Илийца е Пена Цветковска. В къщата е подредена една изключително богата и забележителна експозиция от стари предмети на бита и мебели, красиви килими, типичните  народни носии за този край на България и т.н. Голям интерес за туристите представлява родословното дърво на прословутата българка. \r\rДнес музеят е част от Стоте национални туристически обекта и работи всеки ден от 9.00 до 12.00 и от 13.00 до 18.00.",
      "ImageUrl":"https://bghotelite.com/images/zabelejitelnosti/2/105/1.jpg",
      "Longitude":23.6096,
      "Latitude":43.1342,
      "Address":"област Враца",
      "Category":"Природни забележителности"
   },
   {
      "Name":"Средновековна крепост Червен",
      "Description":"Средновековният град Червен е бил сред най-значимите военно-административни и културни  центрове на Втората българска държава. Неговите руини се намират на 30 км южно от гр. Русе, край едноименното село Червен.\r\rЧервен е наследник на ранновизантийска крепост от 6 век от времето на император Юстиниан, но територията му е обитавана още през тракийската епоха. В последствие градът е завладян от прабългарите и става седалище на средновековната българска Червенска митрополия. Византийското строителство рязко се отличава от българското с по-големите си каменни блокове.\r\rПодобно на повечето укрепени градове от ХІІ - ХІV в., градът е построен върху стръмен, скален рид, обграден от трите си страни от р.Черни Лом, На места височината на скалите достига до 100 м, като само от изток той плавно се слива с околния терен.\r\rПървоначалното устройство на Червен представлява укрепен вътрешен град и неукрепен външен град. Вътрешния град е  бил разположен на най-труднодостъпната североизточна част от  рида, в границите на старата византийска крепост, а външния град се простирал западно от нея, върху останалата му част. Вътрешният град е бил пазен от висока крепостна стена, достигаща на източната страна дебелина до 3 м., подсилена с 3 четвъртити бойни кули. В северния й край се намирала главната крепостна порта, пазена от две кули.\r\rПрез ХІV в. е започнало изграждането на нови жилищни постройки в западната част на рида. Първоначално те спадат към неукрепения външен град, но постепенно на два етапа са защитени с крепостни стени, подсилени с нетипичните за този период полукръгли кули. Те били отделени от Цитаделата с тясна седловина и може би изкуствен ров. Най-добре външния град бил защитен от запад. На изток крепостните съоръжения се свързвали с цитаделата и образували единна укрепителна система.\r\rНай-добре съхранена до днес е кулата на западната стена на Цитаделата, пострадала силно при земетресение през 1977 г. Тя е използвана за прототип при възстановяването на Балдуиновата кула на Царевец в гр. Велико Търново.\r\rУдобното местоположение и надеждната отбранителна система наложили Червен като важен военен център, който защищавал столицата Търново от северм, а през 14 век израства като голям занаятчийски център. Възел е на пътища от река Дунав към вътрешността на страната, което го превръща в значимо търговско средище. Завзет е и е разрушен от османските турци през 1388 г. В пределите на Османската империя запазва административните си функции, но постепенно запада.",
      "ImageUrl":"https://bghotelite.com/images/zabelejitelnosti/2/109/1.jpg",
      "Longitude":26.0084,
      "Latitude":43.6013,
      "Address":"област Русе",
      "Category":"Природни забележителности"
   },
   {
      "Name":"Крепост Маркели",
      "Description":"Маркели  е средновековна византийска крепост, която се намира на 7,5 км югозападно от гр.Карнобат, област Бургас. Мястото избрано за крепостта е с изключително стратегическо значение. От възвишението върху което е разположена, има възможност да се наблюдават подходите към важни проходи през Стара планина – Мокренски, Върбишки и Ришки, както и да се поддържа пряк зрителен контакт с редица укрепени селища в подножието на източните части на Средна гора и Стара планина.\r\rОтбраната на самата крепост е улеснено от естествената защита на река Мочурица  и скалните откоси  на северозапад. Прави впечатление изборът на място на водоотбранителната кула на левия бряг. Тя е разположена точно срещу единствения в близкия район участък от реката с плитко скалисто корито, без затлачвания и заблатявания. \r\rОбщата площ на Маркели е 460 декара, а дължината на крепостните стени е 530 м. Защитните ровове и валове обграждали крепостта като пръстен могат да се видят и до днес. Те са едни от най-големите изкуствено изградени укрепления открити до сега на Балканския полуостров. Крепостта е била непристъпна, а при обсада се снабдявала с вода чрез специално изградено водно съоръжение свързващо града с близката река.\r\rКрай Маркели са се разиграли редица сражения и войни през средата на VIII-началото на IX век между България и Византия. Тук през 756 г. хан Винех губи сражение с император Константин V. По късно, през 792 г., според писанията на Теофал Изповедник, българският хан Кардам печели битка срещу император Константин VI. А през 811 година император Никифор I използва Маркели за изходна точка за злополучния си поход срещу България. След като ограбил и опожарил българската столица Плиска, Никифор потеглил обратно към Константинопол като победител, но без да подозира попаднал в засада в планинските теснини на Върбишкия проход, където е напълно разбит от войските на хан Крум и загубва живота си.",
      "ImageUrl":"https://bghotelite.com/images/zabelejitelnosti/2/111/1.jpg",
      "Longitude":26.8949,
      "Latitude":42.6381,
      "Address":"област Бургас",
      "Category":"Природни забележителности"
   },
   {
      "Name":"Августа Траяна  - античен форумен комплекс",
      "Description":"През V в. пр. Хр. на мястото на днешния град Стара Загора, траките основават селище под името Берое. По-късно, в началото на II век, когато Тракия вече е провинция на Римската империя, във връзка с административната реформа на имп. Марк У.Траян. на негово място е създаден античния град Августа Траяна. Градът се е разпростирал на площ от 500 дка и е бил вторият по значимост в провинция Тракия, след Филипопол.  При император Mapk Аврелий градът е опасан с каменна стена, в която има тухлени пояси. По това време Августа Траяна е водоснабдена и канализирана. Уличните платна са постлани с големи плочи от местен камък.\r\rАнтичният форумен комплекс е едно от най-монументалните съоръжения в римския град Августа Траяна. Намира се в центъра на Стара Загора, зад Съдебната палата и Стария театър и представлява полукръгъл площад със запазен постамент, върху който е била поставена императорска конна статуя. От север, площадът е обграден от 9 реда амфиатеатрално подредени каменни седалки. На този аудиториум са се побирали над 1300 седящи зрители. Непосредствено зад него е разкрита южната фасада на градските терми на Августа Траяна, строени в средата на ІІ в. върху площ от 7 дка. На запад форумният комплекс е ограничен от крепостните стени на града.\r\rПрез ІІІ – ІV в. градът е частично разрушен от готите, V в. от хуните а през VІІ в. тук се заселват славяните.",
      "ImageUrl":"https://bghotelite.com/images/zabelejitelnosti/2/112/1.jpg",
      "Longitude":25.6248,
      "Latitude":42.427,
      "Address":"област Стара загора",
      "Category":"Природни забележителности"
   },
   {
      "Name":"Абритус - антично римско селище",
      "Description":"Абритус е античен римски град, чийто останки са разкрити в Североизточна България, на 1 км. от Разград.  Възниква през  I-ви век върху развалините на тракййско селище, първоначално под формата на римски военен лагер. През IV в. Абритус е вече добре устроен късноантичен град, добре укрепен от стена с 35 кули, 4 порти и водоснабдителна система. След въвеждането на Християнството за основна религия в империята, Абритус се превръща в епископски център. Специфично за града е било етническото и религиозно разнообразие на населението, свидетелство за което са откритите при разкопки разнородни епиграфски паметници.\rВ историческите анали, най-често градът е споменаван като мястото, където през III век в битка срещу готите загива римския император Деций Траян.\r\rПрез 596 г. римския град е разрушен при опустошителните нападения на аварите. По-късно, през VII-VIII век, на негово място възниква българско укрепление, а после и град, които били унищожени при нашествието на киевския княз Светослав в края на Х-ти век.\r\rПри разкопките на древния град е открито и най-голямото намирано до момента късноантично монетно съкровище от 853 златни монети.\rДнешният резерват Абритус е покрива площ от 1000 дка и включва множество паметници на римската, тракийската и средновековната българска култура. Най-забележителната част от резервата е античният град Абритус с площ от 150 дка.\r",
      "ImageUrl":"https://bghotelite.com/images/zabelejitelnosti/2/113/1.jpg",
      "Longitude":26.5512,
      "Latitude":43.5219,
      "Address":"област Разград",
      "Category":"Природни забележителности"
   },
   {
      "Name":"Римски терми (Варна)",
      "Description":"Римските терми са едни от малкото запазени исторически паметници в България, датиращи от Античността. Освен това старите римски бани се считат за  най-голямата обществена сграда от този период, намираща се на територията на страната ни.  Те са разположени в централната част на град Варна, в близост до пристанището на града. \r\rРимският монумент се простира на обща площ от 7000 кв.м. площ и води  началото си от края на 2 век. В миналото на височина е  достигал повече от  20 метра, а огромните стени на постройката са направени по уникален начин, тъй като при изграждането им са редувани каменен зид и шест реда глинени тухли.\r\rМакар че от предишните здание не се е запазило много и това, което е оцеляло през времето е повече от забележително. И до днес могат да се видят как вътрешните стълби и внушителните сводове са построени от мощни каменни блокове, а на отделни места се забелязват части от някогашната пищна и великолепна мозайка. Преди постройката е била украсена и декорирана по прекрасен начин, което си личи и от останките на колоните, капителите и мраморните подове. \r\rТермите са известни с тяхната единствена  по рода си отоплителна система, която била същинско постижение и най-модерната за периода, в който е правена. Системата била свързана с двойния под и специални кухини, които прокарвали топлия въздух до най-високата точка на зданието. А в голямата зала, наречена балестра се събирали мъжете, за да водят разговори по важни обществени въпроси. \r\rОще в началото на 20 век интересът на историци и археолози е бил насочен към термите. Първите разкопки, които са проведени тук са през 1906 година от австрийския учен Е. Калинка, а по-късно по проучването на забележителността работят и братята  Шкорпил.Едни от най-ценните експонати, които са открити при разкопките са статуи на римските богове Херакъл, Виктория и Меркурий, които  са били поставяни в залите. Изследванията също така показват, че в северозападната част на баните е съществувало красив храм, посветен на боговете на здравето - Асклепий и Хигия.",
      "ImageUrl":"https://bghotelite.com/images/zabelejitelnosti/2/114/1.jpg",
      "Longitude":27.9182,
      "Latitude":43.2002,
      "Address":"област Варна",
      "Category":"Природни забележителности"
   },
   {
      "Name":"крепост Траянова врата",
      "Description":"Траянова врата е средновековна крепост изиграла важна роля в българската история и станала неразделна част от миналото на страната ни. Тя е разположена в непосредствена близост до град Ихтиман, на около 54 км. от София. \r\rУкреплението води началото си от 2 век, като е издигнато по нареждане на римския император Траян, за да охранява границата между Тракия и Македония. На размери било сравнително малко, а днес руините на отминалото му могъщество се извисяват над тунела  „Траянова врата“ на магистрала  „Тракия“. \r\rПървоначално крепостта е носела името Суки, но по-късно, когато българите се заселват по тези земи и териториите минават под тяхна власт, я наричат Щипон. Тогава българите ремонтирали съоръжението и започнали да го използват, за да защитават тези земи от нападенията  на врагове. То имало огромни каменни зидове, които го опасвали от всичките страни. \r\rМакар и малка на размери, крепостта имала  важно местоположение, тъй като се издигала на планинско възвишение, което било защитен пункт на линията  Средец – Ниш – Белград от Константинопол. Истината е, че днес не знаем много за съществуването на крепостта, тъй като не са запазени почти никакви извори, засягащи миналото й. \r\rТук обаче през 986 година се състояла една от най-великите и запомнящи се битки в българската история. Тя се разиграла между войските на византийския император Василий Втори и българския цар Самуил. Българите показали мъжество и достойнство в тази битка, водена  на 17 август и в крайна сметка победили страшния враг. Византийците започнали да се спасяват с бягство, а техният водач бил пленен. \r\rДнес от крепостта не е останало много, тъй като под влиянието на природните сили започнала  да поддава и постепенно да се руши. За съжаление никой не положил повече усилия да бъде възстановена и така тя напълно запустяла. \r\rТраянова врата е още едно кътче в страната ни, което дълбоко пази тайните на нашите предци. Нека направим,така че повече българи да научат за нейното съществуване и заедно да търсим отговорите, които ни вълнуват, заровени под тоновете руини!",
      "ImageUrl":"https://bghotelite.com/images/zabelejitelnosti/2/116/1.jpg",
      "Longitude":23.9183,
      "Latitude":42.3561,
      "Address":"област София",
      "Category":"Природни забележителности"
   },
   {
      "Name":"крепост  Овеч",
      "Description":"Крепостта Овеч е една от малкото добре запазени средновековни укрепления в България. Тя се извисява на високо плато наречено Калето, разположено източно от град Провадия и на около 30 км. от град Варна. В миналото съоръжението е имало стратегическо местоположение и е било труднодостъпно, поради хълма, на който е изградено. Калето е заобиколено от стръмни скали и огромни пропасти, а посредством тесен провлак се свързва с другото плато - Табиите. \r\rПървото съоръжение  на това място най-вероятно е изградено от византийците. Те наричат крепостта Проват, а когато по тези земи се заселват славяните му дават звучното наименование Овеч. Първоначално крепостта е построена само като защитен пункт срещу вражеските племена и народи, но с времето около нея се формирало голямо селище. По времето на Втората българска държава, Овеч е бил  важен стопански и военен център и е преживял един от най-бурните периоди на разцвет по време на съществуването си. През тези векове крепостта била основният защитен пункт по пътя към Плиска, Преслав и Търново, при евентуално превземане на град Варна.\r\rИзвестно е, че тук за кратко е останал Калоян преди похода си към Варна, а по-късно и цар Ивайло. В крепостта затворници са били рицарите на Амедей Шести Савойски, които са заловени при обсада на град Варна през 1366 година. \r\rКогато България е завладяна от османците, Овеч също минава под тяхно владение. Те започват да я наричат Таш Хисар. В средата на 15 век укреплението е опожарено от войските на Владислав Трето Ягело. Няколко десетилетия след това Овеч е изоставен, а населението му започва да се заселва на двата бряга на  река Провадийска. \r\rДо днес от миналото  величие на укреплението е  останал  огромният мост, който свърза двете плата и е с дължина от 160 метра. Има останки от стражеви кули, главния вход, църква и мраморните колони на Омуртаг.\r\rПосетете забележителността и определено няма да съжалявате!",
      "ImageUrl":"https://bghotelite.com/images/zabelejitelnosti/2/117/1.jpg",
      "Longitude":27.4473,
      "Latitude":43.1739,
      "Address":"област Варна",
      "Category":"Природни забележителности"
   },
   {
      "Name":"крепост Дръстър",
      "Description":"Крепостта Дръстър е една от най-древните крепости, разположени на територията на България. Останките от някогашното й величие могат да се наблюдават в околностите на град Силистра. \r\rСпоред историческите сведения първото укрепление тук е създадено от траките. По-късно върху руините на тракийското защитно съоръжение римляните съграждат  голяма и силна крепост на брега на река Дунав. Своят разцвет под  римско управление достига през 1 – 2 век, а по това време било  известно с  името Дуросторум. \r\rКъм средата на 2 век града е нападнат от варварски племена – бива разграбен и опустошен. Така за няколко века крепостта е  изоставена, докато през 6 век не дошли славяните и не възкресили угасналата й  мощ. Те й  дали ново наименование – Дръстър. По-късно крепостта е едно от най-значимите съоръжения в България и е играела  важна роля за защитата  на българските земи от вражеските атаки от север. \r\rВ различни периоди укрепеният замък е бил  в български и византийски ръце. През 969 година киевският княз Светослав успява да го превземе за кратко. През 972 година Дръстър преминава в ръцете на византийския император Цимисхий, който го нарича Теодорупол. Няколко години по-късно Самуил отново прави съоръжението българско владение. Алексий Комнин също е имал апетити към крепостта, но след въстанието на Асеневци през 1185 година,  Дръстър става част от Второто българско царство, а също така и важен митрополитски център. През 1391 година крепостта пада окончателно под турска власт. Следва период на упадък и разруха, а в наши дни е запазена съвсем малка част от миналото й могъщество. \r\rПри археологически проучвания тук през 2008 е открита централната градска порта.  Тя се състои от две защитни кули във формата на петоъгълник , а разстоянието което ги дели е 8 метра. \r\rУкреплението Дръстър е поредното доказателство, че България е имала велика история, както  и смели мъже, които да се борят за страната си. \r\rАко имате път Силистра, не подминавайте руините на крепостта, които са частица от нашия многовековен дух и култура.",
      "ImageUrl":"https://bghotelite.com/images/zabelejitelnosti/2/118/1.jpg",
      "Longitude":27.261,
      "Latitude":44.1203,
      "Address":"област Силистра",
      "Category":"Природни забележителности"
   },
   {
      "Name":"Къкринско ханче",
      "Description":"Ако ви предстои посещение на град  Ловеч, в никакъв случай не бива да пропуснете да посетите Къкринското ханче. \r\rКъкринското ханче заема важно място в нашата история – то е давало подслон на не един и два български революционери и  борци на  свобода,  през втората половина на 19 век. То е известно с това, че по време на борбите за освобождение на българския народ от робството, тук видни български дейци са водели активна революционна дейност. \r\rЗабележителността се намира в село Къкрина, на 17 км. от Ловеч и е част от Регионалния исторически музей. \r\rСъс сигурност много от вас знаят, че именно тук на 27 декември 1872 година е заловен Васил Левски. Така ханът остава последното място, където смелият български революционер е видян свободен. \r\rОт писмените източници черпим информация, че по инициатива на Левски ханът е нает от революционния комитет в Ловеч, а за негов домакин е назначен близкия приятел на Апостола – Христо Цонев Латинеца. Ханчето е служило за убежище на местните жители, криещи се от османските управници. \r\rСлед като Левски е заловен,а по-късно обесен,  ханчето е изоставено. Съратниците на Апостола повече не се завръщат там и то престава да функционира. На 19 февруари 1873 година един живот угасва, за да останат вечни негови идеи и стремежи!\r\r В края на  19 век голям пожар унищожава старата сграда и от нея остават само основите й. В памет на великото дело на Васил Левски местни жители поставят плоча в близост до Къкринското ханче през 1901 година. На 5 юни 1924 г. по инициатива на. д-р Никола Сяров е основан граждански комитет \"Васил Левски\". Неговата цел е възстановяването на ханчето. В двора е надигнат плет по подобие на този, който Левски се е опитал да прескочи в онази злокобна утрин. До стария бряст, в непосредствена близост до плета, е издигнат скромен паметник на безсмъртния Апостол на българската свобода. Така на 10 май 1931 година официално е завършена реставрираната постройка на ханчето.  \r\rЗабележителността се намира в централната част на селцето, така че няма да ви бъде никак трудно да я намерите. Освен това до нея има указателни табели, в случай че се объркате.\r\rКъкринското ханче е част от Стоте национални туристически обекта в България.",
      "ImageUrl":"https://bghotelite.com/images/zabelejitelnosti/2/119/1.jpg",
      "Longitude":24.8845,
      "Latitude":43.1248,
      "Address":"област Ловеч",
      "Category":"Природни забележителности"
   },
   {
      "Name":"крепост Боженишки урвич",
      "Description":"Крепостта Боженишки Урвич е разположена по северните склонове на Лакавишкия рид от Предбалкана. Съоръжението се намира в близост до село Боженица, област Ловеч. То се извисява на висок хълм, опасан от стръмни и назъбени отвесни скали. \r\rБоженишки Урвич е имала естествена защита, а труднодостъпното място на което се издига, я правело непревземаема. В миналото функциите, които изпълнявала са да охранява проходи и важни пътища, а при по-сериозна опасност местното население намирало сигурно убежище зад яките й каменни зидове. \r\rЗа съжаление средновековният град не е особено известна туристическа дестинация в България, а това определено трябва да се промени. Това е още едно кътче в нашата страна, тясно свързано с историята ни и напълно заслужаващо нашето внимание.\r\rПисмените извори свидетелстват, че тук  още през  5 – 6 век е съществувала укрепена крепост. Своето най-бурно развитие преживява през 13 – 14 век, когато е  и разширена, а допълнителната й защита била осигурена с още една външна крепостна стена. През 20 – те години на 20 век на това място при археологически разкопки е открит уникален скален надпис , който се отнасял за последните дни от борбата на Второто българско царство срещу османския противник. Надписът, който е разчетен и публикуван от Петър Мутафчиев  гласи: \"Аз Драгомир писах. Аз севаст Огнян бях при цар Шишмана кефалия и много зло патих. В това време турците воюваха. Аз поддържах вярата на Шишмана царя.\" \r\rПри разкопки на крепостта са открити и останки от скална църква, скално жилище и  водохранилище.\r\rГледката, която се открива от укреплението е невероятна. В далечината може да се види Вратцата, на юг Стара планина, а множеството великолепни пейзажи допълват приказната картина. Мястото е по-познато сред алпинистите, които са привлечени като магнит от стръмните и страховити склонове на местността. \r\rВсеки, който прояви желае да разгледа отблизо средновековното укрепление и да се полюбува на местността, е винаги добре дошъл да го направи!",
      "ImageUrl":"https://bghotelite.com/images/zabelejitelnosti/2/120/1.jpg",
      "Longitude":23.8247,
      "Latitude":42.9955,
      "Address":"област Плевен",
      "Category":"Природни забележителности"
   },
   {
      "Name":"крепост Копсис (Анево Кале)",
      "Description":"Аневското  кале е средновековна българска крепост, изградена на южния склон на Стара планина. Укреплението, наричано още и Копсис се намира на 4 км. от село Анево и на около 2 км. от град Сопот. \r\rСъоръжението се извисява на около 850 метра надморска височина и е заобиколено от стръмни и опасни скали. Най-вероятно именно заради непристъпното си местоположение,  Копсис е една от най-добре запазените български крепости.\r\rСпоред писмените извори Аневското кале е изградено в периода на Второто българско царство. Крепостните стени, които са запазени  до днес, достигат на височина до 12 – 15 метра. Неговите кули и каменни зидове се забелязват от далеч и привличат като магнит интереса на туристите. \r\rЗадълбочени археологически проучвания започват тук през 1983 година. Учените установяват, че на Калето е съществувал манастирски комплекс, изграден върху останките на по-стара обител. Имало е също така и няколко по-малки църкви, жилищни постройки и т.н. Византийските хронисти Георги Пахимер и Йоан Кантакузин пишат, че Копсис в миналото е бил столица на владенията на тримата братя Смилец, Войсил и Радослав. Крепостта е напълно изоставена през 14 век. \r\rВдъхновен от някогашното величие и могъщество на крепостта е останал Иван Вазов, който я споменава в пътеписа си „Един кът от Стара планина“. \r\rПътят до тази забележителност минава по тесни и криволичещи кози пътеки, а изкачването до върха си е истинско приключение. За съжаление днес достъпът до укреплението не е достатъчно обезопасен, така че трябва да сте внимателни, докато се изкачвате и задължително да сте с удобни обувки. Въпреки че преходът е изморителен гледките, които се откриват оттам ще са си стрували усилията. При ясно време ще останете заслепени от красотата и девствеността на тази местност – в далечината високите планински хълмове сякаш се сливат със синия хоризонт и създават чувство на необятност и свобода. \r\rСъс сигурност всичко това трябва да се преживее, защото с думи не може да се опише!",
      "ImageUrl":"https://bghotelite.com/images/zabelejitelnosti/2/121/1.jpg",
      "Longitude":24.7324,
      "Latitude":42.6772,
      "Address":"област Пловдив",
      "Category":"Природни забележителности"
   },
   {
      "Name":"Римски град Нове-Novae",
      "Description":"Древноримският град Нове е уникална историческа забележителности,  намираща се в близост до град Свищов. И до днес личат следите от някогашната мощ на Римската империя  и високите  й  културни достижения. За нещастие от самата крепост не е останало много, но руините отчасти ни подсказват каква е била историята на това място.\r\rПреди римляните да покорят областта, по тези земи са живеели траки, които основали и свое голямо селище. След време, когато селището е  завладяно  от Марк Лициний Крас , започва и да се гради огромния военен лагер Нове. Основан  е през 45 г. по нареждане на император Клавдий и се простирал върху  внушителната площ от 250 дкар. Той служил за седалище на 8 – ми Августов легион. Няколко десетилетия по-късно тук се установява Първият Италийски легион, който имал да задача да осигурява безопасността на империята от варварското племе  даки. Така с времето около огромните крепостни стени започнал да се заражда красив град, който бързо процъфтявал, тъй като имал стратегическо местоположение,където се  кръстосвали   важни търговски пътища. \r\rНяма съмнение, че укреплението е било огромно на размери. Цялото било опасано с мощни крепостни стени, върху които се извисявали наблюдателни кули. Съоръжението е с правоъгълна форма и е изградено в непосредствена близост до брега на река Дунав. В началото на 4 – ти век лагерът бил разширен с още 10 – хектара, построени  били нови външни кули. Зад каменните зидове се намирал щабът на легиона, болница, жилища на командирите и сградите, където спели войниците. \r\rДнес лагерът е обстойно проучен и там са открити доста интересни факти и находки. Една от най-забележителните сгради е Принципията, където се разполагал щабът на легиона. В крепостта учените са се натъкнали на множество експонати като бронзови статуи, монети, надписи, съкровище и т.н.\r\rКрепостта Нове е място, което заслужава да бъде посетено!  Не пропускайте да се докоснете до още едно кътче, тясно свързано с миналото на нашите земи!",
      "ImageUrl":"https://bghotelite.com/images/zabelejitelnosti/2/123/1.jpg",
      "Longitude":25.2421,
      "Latitude":43.6228,
      "Address":"област Велико Търново",
      "Category":"Природни забележителности"
   },
   {
      "Name":"крепост Градище",
      "Description":"В България има много красиви и забележителни места, които не са толкова известни за масовия български турист. Има чудесни места, които могат да се превърнат в атрактивни дестинации за посещение, но за съжаление липсва достатъчно информация за тях. \r\rПодобна е ситуацията с крепостта Градище, разположена на около 7 км. от Габрово. Местните знаят и са чували за нея, но доста пътешественици минават покрай града дори без да подозират какво уникално кътче се крие там.\r\rВ миналото укреплението е имало важна защитна роля,  като е било  изградено  с цел да възпира варварските атаки в района. Крепостта е издигната  още по римско време и е била единственото укрепление в тази област  на провинция Долна Мизия, пазеща пътя през Шипченския проход. Някога върхът  на който се издигало съоръжението,  е бил  опасан с високи и мощни крепостни стени, върху които пък се извисявали бойни кули. Зад здравите каменни зидове се намирали голяма базилика, жилища, църкви и други здания. \r\rСлед проведени археологически разкопки на старото селището са открити руини на повече от 45 помещения, които били построени едно до друго. Също така учениците се натъкват на интересни предмети от бита на хората  като накити, украшения, монети и т.н., които ни дават ценна информация за традициите и обичаите на населението живяло някога тук. През вековете е оцеляла и част от крепостната стена и няколко охранителни кули. \r\rПрез Средновековието българите са използвали крепостта за военни цели, но след падането ни под османска робство тя е изоставена. Така започнал период на упадък и разруха, белязал съдбата й през следващите векове. \r\rДо Градище можете да стигнете с кола или пък пеша – от Дома на хумора и сатирата започва живописна екопътека, водеща към останките на укреплението. Препоръчваме ви , ако разполагате с повече свободно време да поемете пеша, за да можете да се полюбувате на красивата природата, следваща пътя до съоръжението. ",
      "ImageUrl":"https://bghotelite.com/images/zabelejitelnosti/2/125/1.jpg",
      "Longitude":25.3416,
      "Latitude":42.8834,
      "Address":"област Габрово",
      "Category":"Природни забележителности"
   },
   {
      "Name":"крепост Червената църква",
      "Description":"Останките на древната Червена църква се издигат на около километър от град Перущица и на близо 20 км. от Пловдив. Някога в живописните обятия на Родопите се е извисявал  прекрасен и великолепен християнски храм, който бил един от разкошните примери на византийското архитектурно изкуство. \r\rИстинското име на базиликата е „Св. Богородица“, но местните, а след това и всички останали хора започнали да я наричат  „Червената църква“, заради червения цвят на външната й  фасада. \r\rСпоред учениците църквата най-вероятно е изградена в края на 5 – ти и  началото на 6 – ти век по време на управлението на император Анастасий Първи. Култовата сграда е била съградена не далеч от старо езическо селище и до развития град Филипопол( наименованието на днешния град Пловдив). \r\rПри проучването на постройката са открити няколко реда стенописи, направени в периода  6 – 11 век.Отвътре базиликата се характеризирала с богата и пищна украса, а подът бил застлан с красива мозайка, а пък стените покрити с мраморни плочи и стенописи. Останките на храма свидетелстват, че е имал уникална архитектура. До днес обаче от старото здание са оцелели само части от неговите  основи и стени.\r\rЧервената църква е смятана за едно от най-запомнящите се творения на раннохристиянското църковно изкуство в цяла Югоизточна Европа. И ние като българи, трябва да сме горди, че тази забележителност се намира именно в родината ни.  \r\rДо историческия обект се достига до второстепенен път, но никъде не са поставени обозначителни табели,  как да се стигне до там. Затова най-добре, ако проявите интерес да го посетите се обърнете към местните жители да ви покажат правилната посока. Червената църква е един от онези исторически обекти у нас, които са оставени на съдбата и не се полага никаква грижа за тях. Можем  да се надяваме, че скоро това ще се промени -  преди да е станало твърде късно и останат наистина само купчина камъни. ",
      "ImageUrl":"https://bghotelite.com/images/zabelejitelnosti/2/126/1.jpg",
      "Longitude":24.5562,
      "Latitude":42.0741,
      "Address":"област Пловдив",
      "Category":"Природни забележителности"
   },
   {
      "Name":"Куртпашовата кула",
      "Description":"Куртпашовата кула е исторически обект във Враца с висока стойност за нашата страна. Старинното здание се извисява в западната част на централния площад „Христо Ботев“ и се намира в непосредствена близост до Драматичния театър и Историческия музей и по чудесен начин се вписва в градския пейзаж. \r\rПрез 15 – 16 век Враца бил  богато и заможно селище, което и е причината да бъде често обект на грабежи и нападения от разбойници. Тук живеели предимно  българи, които решително отстоявали своята верска принадлежност и право на свобода. \r\rПрез този период било изградено и крепостното съоръжение, което днес носи името Куртпашова кула.  То принадлежало  на знатния български род Курт – Пашовци, които били принудени да приемат мюсюлманската вяра, но турската власт им позволила да останат и да управляват старите си владения. За да попречат на всеки дръзнал да оспори и да се опита да им отнеме  земите, те наредили да бъде издигната кула, която на височина достигала до 10 метра и се състояла от четири нива – на всеки етаж имало едно помещение. Имала е  мощни каменни стени, които оказвали сериозна съпротива на недоброжелателите.\r\rКулата  е притежавала жилищно – отбранителен характер. Подземието е засводено, а горните етажи са разделени помежду си с  дървени греди. Входът към приземието се намирал на около 2.50 метра от основата на зданието и посредством дървена стълба се стигало до него. При поява на опасност обаче тази стълба била прибирана, за да не бъдат намиращите се в кулата,  лесна плячка за враговете. Първият етаж служил  за живеене и за отбрана, а последният бил пригоден за предпазване при  опасност от пожар. \r\rКулата определено е доста интересно място, което трябва да се види на живо. Тя е един от изконните символи на град Враца и повод за гордост на местните жители. Макар и скромна на размери значението, което днес има забележителността за нас е неоспоримо!",
      "ImageUrl":"https://bghotelite.com/images/zabelejitelnosti/2/127/1.jpg",
      "Longitude":23.5488,
      "Latitude":43.2038,
      "Address":"област Враца",
      "Category":"Природни забележителности"
   },
   {
      "Name":"Кулата на мешчиите",
      "Description":"Един от най-изконните символи на град Враца е Часовниковата кула, или по-известна  като Кулата на Мешчиите. Постройката има централно местоположение – намира се  в близост до сградата на Общината в града.\r\rСпоред историческите сведения тази уникална забележителност съществува от 16 век и в миналото е имала  жилищно – отбранителен характер. Няколко века по-късно е преустроена в Часовникова кула, която и до днес отмерва безпроблемно часовете. \r\rУкреплението, което достига до 13 метра височина и се отличава с масивна каменна конструкция, в миналото  е защитавало града от разбойници и недоброжелатели. Постройката има форма на правилна призма и се състои от приземен и три надземни етажа, с изградени помещения, които служели за склад, за живеене и за отбрана. Третият етаж бил покрит с купол, направен от дялани камъни върху четири сводести арки. Над етажа се извисяват две призматични тела в осмоъгълна и квадратна форма, с обща височина от 3.25 метра.\r\rОсновният строителен материал при изграждането на постройката били ломени камъни и хоросан. Стените са дебели приблизително 1.80 метра, а до всеки от етажите се достигало посредством еднораменна дървена стълба. Първоначално входът се намират от западната страната – на близо 2 метра от земята. Но след време той е зазидан и е направен нов от източната страна на нивото на терена. \r\rКулата на Мешчиите доста  прилича на външен вид на другата кула в града – Куртпашовата, но по заемана  площ е три пъти по-голяма от нея, по-висока с няколко метра  и с ясно изразен отбранителен характер.  \r\rПрез 2006 година по забележителността  са извършени възстановителни дейности и е добавен циферблат и ново художествено осветление,  за да бъде по-атрактивна дестинация за българския турист. \rКулата и до днес ни напомня за онези тежки и трудни времена на българския народ, когато българите ежедневно трябвало да се борят за своите права да водят  нормален и спокоен живот, без да са оплетени в оковите на робството. ",
      "ImageUrl":"https://bghotelite.com/images/zabelejitelnosti/2/128/1.jpg",
      "Longitude":23.5478,
      "Latitude":43.2025,
      "Address":"област Враца",
      "Category":"Природни забележителности"
   },
   {
      "Name":"Ивановските скални църкви ",
      "Description":"Ивановските скални църкви се намират на 18 км. южно от град Русе. Отличават се от другите запазени скални манастирски комплекси в България с добре запазените си стенописи. \r\rЗа разлика от традиционните манастири, който се състоят от 1–2 църкви , монашеска и стопанска части, в Иваново има разклонена мрежа от малки скални църкви, параклиси и килии, издълбани на различна височина в скалите на живописния каньон на река Русенски лом и свързани с пътеки и скални стълби. Църквите при Иваново са неделима част от стотиците средновековни скални църкви, манастири, скитове и отделни отшелнически килии, които през периода ХII-ХІV век превръщат долината на река Русенски Лом и нейните притоци в прочуто българско духовно средище с около 40 църкви и над 300 монашески помещения.\r\rИвановските скални църкви са включени в Списъка на световното културно и природно наследство под закрилата на ЮНЕСКО и са един от 9-те такива обекта в България.",
      "ImageUrl":"https://bghotelite.com/images/zabelejitelnosti/3/53/1.jpg",
      "Longitude":25.9833,
      "Latitude":43.6959,
      "Address":"област Русе",
      "Category":"Природни забележителности"
   },
   {
      "Name":"Храмът &quot;Св. Теодор Тирон и Теодор Стратилат&quot;",
      "Description":"Храмът е изграден през 1614 г. от будни и заможни хора в село Добърско, което заема части от красивата Рила планина. Най-видният ктитор (дарител) от тях е Хасия, който е посетил Йерусалим и  пренася свещена пръст от Божи гроб. Така се дава възможност на хората, които не могат да стигнат до Божи гроб, посещавайки храма да получат божигробска благословия, духовно пречистване и благодат тук на това свято място.\r\rЛегенди разказват, че първите заселници в селото са били ослепените след битката в Беласица през 1014 г. Самуилови войници. Те намират изцеление от лечебната вода, която извира в двора на средновековната църква “Св. Теодор Тирон и Теодор Стратилат”. Легендата гласи, че с водата от изворчето в двора на старата църква е лекувал очите си още Климент Охридски. Тези предания намират своето отражение в стенописите на църквата, както и прочутият стенопис с Исус Христос в ракета.",
      "ImageUrl":"https://bghotelite.com/images/zabelejitelnosti/3/69/1.jpg",
      "Longitude":23.4764,
      "Latitude":41.9699,
      "Address":"област Благоевград",
      "Category":"Природни забележителности"
   },
   {
      "Name":"Роженски манастир - Мелник",
      "Description":"Роженският манастир до Мелник е най-голямата обител в пиринския край и един от няколкото средновековни български манастири, сравнително добре запазени и до днес. Според източници, пазени в Атон (Гърция), той е създаден през 890 г. Църквата на манастира – “Свето Рождество Богородично”, впоследствие дава името си на близкото село Рожен. През 17 век бива опожарен, но е възстановен в началото на 18 век. Църквата е изцяло завършена през 1732 г. Манастирът достига своя апогей през 19 век, когато служи като регионален духовен център и притежава много земи в околната местност. Известният местен революционер Яне Сандански слага край на разцвета на манастира, когато със свои приближени завладява земите му. Гробът на Яне Сандански е близо до манастира. \r\rМанастирът има неправилна шестоъгълна форма, като жилищните сгради обграждат красив двор, в средата на който е разположена църквата. Всички сгради са конструирани в различни периоди, като монашеската трапезария, костницата и няколко от селскостопанските сгради са най-стари, още отпреди опожаряването през 17-ти век. Освен с добре запазените стенописи, манастирът е известен и със своите стъклописи и уникални дърворезби. \r\rКакто и други манастири, така и Роженският си има своя чудотворна икона-защитничка (на Дева Мария), която се пази в кивот в параклиса “Св. Св. Козма и Дамян”. Според преданието, иконата е едно от малкото копия от светено желязо, собственост на вдовица от Никея (Гърция).",
      "ImageUrl":"https://bghotelite.com/images/zabelejitelnosti/3/70/1.jpg",
      "Longitude":23.4266,
      "Latitude":41.5305,
      "Address":"област Благоевград",
      "Category":"Природни забележителности"
   },
   {
      "Name":"Петрич - &quot;Рупите&quot;",
      "Description":"Местността Рупите представлява едно облагородено кътче на около 10 км североизточно от Петрич, с прекрасна флора и фауна, някои видове от които са включени в Червената книга на страната. Намира се на десния бряг на река Струма. \r\rМястото е придобило широка популярност, благодарение най-прочутата българска пророчица Вангелия Гущерова - Ванга (3.10.1911 - 11.08.1996 г.). През 1992 г. пророчицата построява  храм-паметника \"Света Петка Българска\", превърнал се в място за поклонение на хиляди хора. \r\rВ близост до храма извира топла минерална вода с температура  78 0С. Тези води допринасят за построяването на лечебен център, занимаващ се с хора със сърдечно-съдови заболявания, заболявания на опорно-двигателната и нервната система.\r\rДруга забележителност тук е издигащото се на запад възвишение Кожух, което е част от угаснал вулкан, кратерът на който е мястото където се разполага днес храма. В югозападното подножие на Кожух се намират останки от Античният град Петра, основан през последната четвърт на  ІV в. пр.Хр.",
      "ImageUrl":"https://bghotelite.com/images/zabelejitelnosti/3/71/1.jpg",
      "Longitude":23.2636,
      "Latitude":41.459,
      "Address":"област Благоевград",
      "Category":"Природни забележителности"
   },
   {
      "Name":"Аладжа манастир",
      "Description":"Аладжа манастир е български средновековен скален манастир, който се намира на около 15 км от град Варна и на 3 км от Черноморския курорт  Златни пясъци. \r\rНа турски език “аладжа” означава шарен, пъстър и вероятната причина за наименованието на манастира са ярките цветове на стенните рисунки, датиращи още от ранното Средновековие. Според историци, примитивни монашески килии са били направени и заселени още през 4-ти век. Първите археологически материали се отнасят към ранновизантийската епоха – монети от времето на Константин (4-ти век) и Юстиниан (5-ти век), както и няколко керамични парчета, намерени при разчистването на насипа пред скалата. Тези оскъдни материали все още не дават достатъчно основания да се твърди, че по това време манастирът вече е съществувал. По-вероятно е пещерите да са били използувани за жилища на бедното население или убежища по време на варварски нападения - обитаването на подобни скални помещения е било характерно за крайбрежната част на Североизточна България. \r\rДоказано е, че манастира е придобил своя завършен вид през 12 век. Монашеските килии, общите помещения и параклисите, издълбани директно във варовиковите скали и разположени на две нива над земята, са свързани посредством външно стълбище. На долния етаж са били разположени стаите на монасите, общите части (кухня, дневна) и малка църква, докато горния е бил изцяло предназначен за параклиса. За съжаление, днес е запазена само малка част от тогавашните стенописи (повечето от тях са в параклиса).\r\r",
      "ImageUrl":"https://bghotelite.com/images/zabelejitelnosti/3/72/1.jpg",
      "Longitude":28.0157,
      "Latitude":43.2777,
      "Address":"област Варна",
      "Category":"Природни забележителности"
   },
   {
      "Name":"Преображенски манастир",
      "Description":"Преображенският манастир е един от най-големите български манастири, издигнат в красива местност на 7 км от някогашната столица Велико Търново. Изграден е през 60-те години на XIV век, по времето на цар Иван Александър. Легенди свързват Преображенския манастир с ктиторството на втората му жена Царица Теодора-Сара и на сина им цар Иван Шишман. \rПо време на османското владичество манастирът е неколкократно опожаряван. Възстановен е изцяло през 1882 г., с участието на двамата колоси на Българското национално Възраждане - Уста Колю Фичето и Захари Зограф, който рисува стенописите и иконите в главната манастирска църква. На най-видно място, върху южната външна стена на олтарната абсида той изписва монументалните стенописи \"Страшният съд\" и \"Колелото на живота\". Ценни са и фреските \"Рождество Богородично\", \"Успение Богородично\", \"Тайната вечеря\". Редом с образите на Св.Св. Кирил и Методий майсторът е изписал и своя автопортрет. Цялата пищна външна украса днес е ценен паметник на живописното изкуство от Възрожденската епоха. В западната част на манастирския комплекс се издига камбанария със седем камбани, една от най-хубавите звънарници, създадени от същият майстор.\rДнес в манастира има библиотека и музейна експозиция, които пазят  реликвите на манастира: книжа, исторически документи, ценни средновековни български книги и икони, както и други произведения на приложното изкуство.",
      "ImageUrl":"https://bghotelite.com/images/zabelejitelnosti/3/73/1.jpg",
      "Longitude":25.6072,
      "Latitude":43.117,
      "Address":"област Велико Търново",
      "Category":"Природни забележителности"
   },
   {
      "Name":"Дряновски манастир",
      "Description":"Разположен е на около 5 км. от гр. Дряново сред живописното ждрело на Дряновска река, където високите варовикови скали ограждат пролома като непристъпни крепостни стени. Манастирът е бил разрушаван на няколко пъти от османските нашественици. Обновяването на манастира е започнало по времето на игумен Рафаил през 40-те години на 19-ти в. На сегашното си място е възобновен през 1845 година, когато е построена и малката, вкопана в земята църква \"Св. Архангел Михаил\". Тя е каменна и безкуполна с осмостенна камбанария. Еднокорабната църква \"Успение Пресветая Богородица\" е от 1861 г., а иконостасът й е изработен през 1876 г. от Н. Йонков. \r\rМанастирът е бил крепост и убежище на българските будители и революционери-отец Матей Преображенски (Миткалото), Васил Левски, четата на поп Харитон и т.н. По време на Априлското въстание, манастирът е опожарен и разрушен до основи. Възобновен е през 1880 г., а през 1897 г. на мястото на построената през 1861 г. църква \"Успение Богородично\" е издигнат паметник-костница на загиналите въстаници.",
      "ImageUrl":"https://bghotelite.com/images/zabelejitelnosti/3/74/1.jpg",
      "Longitude":25.4858,
      "Latitude":42.9687,
      "Address":"област Габрово",
      "Category":"Природни забележителности"
   },
   {
      "Name":"Рилски манастир ",
      "Description":"Това е най-големият духовен център в България — 5 етажа, като видими са 4 от тях. Манастирът е ставропигиален или което означава че е подчинен не на местния владика, а на Патриаршията. В България има още само два такива - Троянски манастир и Бачковски манастир.\r\rНамира се в северозападните части на Рила планина, на 117 км от София, на 1147 м надморска височина. Традиционно се смята, че е основан от Св. Иван Рилски по времето на цар Петър I (927-968). В действителност той е водел отшелнически живот в пещерата не далеч от мястото на манастира, а изграждането на самият комплекс е започнато от негови ученици, които го посещавали в планината, търсейки просвещение в неговото учение. Около 1335 г. местният феодал Стефан Драголов (Хрельо) изградил манастира на сегашното му място, състоящ се от сгради за живеене, отбранителна кула и еднокорабна църква. От тези строежи днес е останала само кулата, която носи името \"Хрельова кула\". На последния етаж на кулата има малък параклис, богато украсен със стенописи, отличаващи се с голяма художествена стойност и оригинални иконографски качества.\r\rГлавната църква на манастира \"Рождество Богородично\" е построена през 1834-1838 година, а стенописите и резбите са работени през 1840-1872 година от най-видните представители на Самоковската и Банско-Разложката художествени школи. Иконостасът е най-големият в България и единствен позлатен. \r\rУнищожен в началото на 19-ти век, комплекса е възстановен в периода 1834-1862 г. Манастирът е емблематичен паметник на Българското Възраждане и символизира съзнателна славянска културна идентичност запазена през многовековната окупация. От 1961 година Рилският манастир е превърнат в Национален музей, а 1983 година ЮНЕСКО обявява целия комплекс за паметник на културата със световно значение.",
      "ImageUrl":"https://bghotelite.com/images/zabelejitelnosti/3/75/1.jpg",
      "Longitude":23.3398,
      "Latitude":42.1329,
      "Address":"област Кюстендил",
      "Category":"Природни забележителности"
   },
   {
      "Name":"Троянски манастир",
      "Description":"Троянският манастир \"Успение Богородично\" е ставропигален (подчинен е не на местния владика, а на Патриаршията; в България има още два такива-Рилски и Бачковски манастир). Манастирът, който е трети по големина в България, е разположен живописно на брега на река Черни Осъм до село Орешак, на 10 км от град Троян. Смяте се че е основан около 1600 г. от игумен Калистрат. Преданието говори за двама монаси от Атон и трети монах, също от Св. Гора, който донася светинята на манастира, чудотворната икона на Богородица Троеручица, копие на старата чудотворна икона в Хилендарския манастир (14-ти век). \r\rСъборната църква е построена на мястото на по-стар храм от известния възрожденски строител Константин от гр. Пещера. Тя е осветена на 6 август 1835 от Великотърновския митрополит Иларион в името на \"Успение Пресветая Богородици\". През 1847–1848 г. тя е покрита със стенописи от прочутия възрожденски майстор - Захарий Зограф от Самоков, който оставя на северната стена в църквата ктиторски портрети и своя авторпортрет. През цялото си съществуване Троянският манастир бил локално средище за духовна просвета и грамотност. Известни са няколко ръкописни книги от XVIII-XIX в., съставени и преписвани от местни монаси. Още в средата на XVIII в. преди Освобождението, тук функционирало килийно училище.",
      "ImageUrl":"https://bghotelite.com/images/zabelejitelnosti/3/76/1.jpg",
      "Longitude":24.7811,
      "Latitude":42.8618,
      "Address":"област Ловеч",
      "Category":"Природни забележителности"
   },
   {
      "Name":"Гложенски манастир",
      "Description":"Гложенският манастир се намира в непосредствена близост до село Гложене и на 12 км от Тетевен. За разлика от останалите той не е закътан в пазвите на планинските вериги, а е разположен на висока каменна тераса, отделена от околната среда със стръмни и отвесни скали. Манастирът е строен през XIII в. и подновен през XV-XVI в. Счита се, че е основан от Киевския княз Георги Глож, който преследван от татарите през 1224 се преселва в местността с разрешението на Иван Асен II. Тук той основал село  Гложене, а на 1 км от селото и малка крепост с манастир, посветен на Св. Георги Победоносец”.\rМанастирът се състои от черква и жилищни сгради. Жилищните сгради са построени през 1858 г., а впоследствие са реконструирани. Те сключват около черквата затворен отвсякъде двор, което, както и спускащите се от три страни отвесни скали му придават живописния и непристъпен вид на манастир-замък. Към писмените паметници, произлизащи от манастира, спадат едно киевско евангелие от 1716 г. Манастирът се слави още и с храмовата си икона “Св. Георги Победоносец”, която според сказанието е донесена от княз Глож. Днес, тя се съхранява в Ловчанската митрополия, а в черквата има нейно копие. Църквата на манастира е изградена по време на преустроиството му през 14 век, но бива разрушена от земетресение през 1913г. Съвременната църква на нейно място е издигната през 1951 върху основите на старата. \rПонастоящем манастирът е постоянно действащ мъжки манастир, обявен за паметник на културата.",
      "ImageUrl":"https://bghotelite.com/images/zabelejitelnosti/3/77/1.jpg",
      "Longitude":24.1695,
      "Latitude":42.9756,
      "Address":"област Ловеч",
      "Category":"Природни забележителности"
   },
   {
      "Name":"Катедрална църква &quot;Св. Богородица&quot;",
      "Description":"Катедралната църква “Св.Богородица” в гр. Пазарджик е най-голямата възрожденска църква в България. Построена е през 1836-1837г. и представлява просторна трикорабна псевдобазилика с две външни галерии, построени върху красиви аркади.\r\rЦърквата представлява изключителна културно-историческа ценност със своята архитектура и великолепен дърворезбован иконостас – дело на майстори-резбари от Дебърско. Многопластовата ажурна дърворезба е уникално съчетание на геометрични, растителни и животински орнаменти, в които са вплетени фигурални композиции, изобразяващи библейски сцени. Иконостасът впечатлява със своето стилно съвършенство, изящество и сложност на композицията, богатство от светлосенки, чистота на формата и сигурност на изпълнението.",
      "ImageUrl":"https://bghotelite.com/images/zabelejitelnosti/3/78/1.jpg",
      "Longitude":24.3399,
      "Latitude":42.1853,
      "Address":"област Пазарджик",
      "Category":"Природни забележителности"
   },
   {
      "Name":"Бачковски манастир",
      "Description":"Бачковският манастир е вторият по големина български манастир. Манастирът е ставропигиален (подчинен е не на местния владика, а на Патриаршията, в България има още два такива-Троянски и Рилски). Бачковската обител, се намира в долината на Чепеларската река (също така известна като река Чая), на около 10 километра южно от Асеновград. \r\rБачковският манастир е известен и ценен с уникалната комбинация на Византийска, Грузинска и Българска култура, обединени от общата вяра. Oснован e през 1083 г. от виден византийския пълководец от грузински произход Григорий Бакуриани. През XIII в. Грузия загубва управлението над манастира, но въпреки това фрузинските традици се запазват до началото на XIV в. За съжаление само двуетажната костница, която се намира на около 300 метра от сегашния манастирски комплекс, се е запазила от самото основаване до наши дни. Костницата е уникален исторически обект, който впечатлява със старинните си стенописи, които се нареждат сред най-ценните произведения на православното изкуство от XI-XII век. Манастирът е покровителстван от цар Иван Александър по време на Втората българска държава, което е засвидетелствано от неговия образ изобразен върху арката над предверието на костницата\r\rВ манастирският комплекс е изложено за продан буквално всичко, което расте или се произвежда в Родопите – редки билки, домашни сладка от диви плодове, козе и биволско кисело мляко и сирене, родопски вълнени одеала.",
      "ImageUrl":"https://bghotelite.com/images/zabelejitelnosti/3/79/1.jpg",
      "Longitude":24.8499,
      "Latitude":41.9421,
      "Address":"област Пловдив",
      "Category":"Природни забележителности"
   },
   {
      "Name":"Храм-паметник &quot;Св. Александър Невски&quot;",
      "Description":"Храм-паметникът \"Св. Александър Невски\" е православна църква построенa в чест на Александър II, който остава в историята с прозвището \"Цар Освободител\", след отмяната на крепостничеството в Руската Империя през 1861 г. В България това прозвище има и допълнително значение във връзка с Руско-турската война, довела до Освобождението на българските земи от Османската 5-вековна окупация. \r\rХрамът е един от символите на София и му придава духовен и културен облик. Основният камък е положен през 1882 г. при изключителна тържественост, а строежът изцяло е завършен през 1912 г. По стар обичай в основите на храма е вградена метална кутия, в която са записани имената на членовете на правителството. Храмът е по проект на руския архитект проф. Александър Померанцев.\r\rПо настоящем храм-паметникът “Св. Александър Невски” е втората по големина църква на Балканския полуостров след храм Свети Сава (Сръбски) и служи за катедрален храм на българския патриарх.\r\rПредставлява внушителна по размери петкорабна църква в неовизантийски стил - кръстокуполна базилика с акцентирано централно кубе. Заема площ от 3170 кв.м. и капацитет от 5000 души. Притежава изключителна вътрешна украса от италиански мрамори, оникс от Бразилия, алабастър и други. Главният купол е с височина 45 м. Около кръга на купола с тънки златни букви е изписана молитвата „Отче наш“. Камбанарията на храма е висока близо 53 м. и има 12 камбани с общо тегло 23 тона, които са изработени в Москва. \r\rВ подземния етаж на храма е разположена \"Криптата\", където в хронологичен ред са подредени около 300 експоната, предимно икони, а също и стенописни фрагменти и щампи. Експонатите датират от IX в. до края на XIX в. Колекцията е най-представителната сбирка, разкриваща развитието на иконописта по българските земи.\r\rХрамът е обявен за паметник на културата през 1924 година.",
      "ImageUrl":"https://bghotelite.com/images/zabelejitelnosti/3/81/1.jpg",
      "Longitude":23.3327,
      "Latitude":42.6958,
      "Address":"област София-град",
      "Category":"Природни забележителности"
   },
   {
      "Name":"Храм &quot;Св. София&quot;",
      "Description":"Църквата \"Св. София\" е приемник на старата Ортодоксална християнска църква и втората най-стара църква в столицата след \"Св. Георги\". Построена е върху основите на няколко по-стари църкви от времето на Римския град Сердика, разрушени от набезите на Готи и Хуни. През II век на това мястото е имало Римски театър, през следващите векове са били издигани последователно няколко храма. \r\rПо времето на Второто българско царство (XII-XIV в.) тя придобива статуса на митрополитска църква и дава името си на града – София, което означава \"мъдрост\".\r\rПрез Османското владичество \"Св. София\" е преустроена в джамия, стеонописите унищожени е заменени с минарета. Но след две земетресения през XIX, които разрушават едно от минаретата, джамията е изоставена. След Освобождението храмът е възстановен и връща статуса си на християнска църква.\rДнес Църквата \"Св. София” е една от най-значимите архитектурни ценности запазени от Ранното Християнство в Югоизточна Европа.",
      "ImageUrl":"https://bghotelite.com/images/zabelejitelnosti/3/82/1.jpg",
      "Longitude":23.3314,
      "Latitude":42.6965,
      "Address":"област София-град",
      "Category":"Природни забележителности"
   },
   {
      "Name":"Софийска синагога ",
      "Description":"Софийската синагога е третата по големина в Европа след тези в Будапеща и Амстердам. Синагогата в София може да побере над 1000 човека в централното помещение, предназначено за мъжете, и по вътрешните балкони, където се молят жените. Проектирана е от австрийския архитект Грюнандер в испано-мавритански стил и наподобява унищожената от нацистите синагога във Виена. Еврейският храм е открит през 1909 г. в присъствието на цар Фердинанд и царица Елеонора. Забележителен е основният полилей, който тежи два тона и е най-големият в България.",
      "ImageUrl":"https://bghotelite.com/images/zabelejitelnosti/3/83/1.jpg",
      "Longitude":23.321,
      "Latitude":42.7002,
      "Address":"област София-град",
      "Category":"Природни забележителности"
   },
   {
      "Name":"Руската Църква ”Свети Николай”",
      "Description":"Църквата „Св. Никола” или по-известна като Руската църква се намира на централно място София, между сградата на Министерски Съвет и  Парламента. Построена е върху парцел на Руското посолство по проект на Михаил Преображенски (участвал и в изграждането на храма-паметник на Шипка), специално за нуждите на руските имигранти в столицата.\r\rИздържана е в традиционно московски стил, характеризиращ се със старинна северна шатрова дървена архитектура. Завършена е през 1912 г., а е осветена на 11 ноември 1914-а. Стенописите са дело на екип от художници, оглавяван от Василий Перминов (един от авторите на стенописите в „Александър Невски“). Петте малки купола на църквата са от злато (централният е висок 19 м), а камбаните са дарение от руския цар Николай II.\r\rПод основния етаж на „Свети Николай“ се намира криптата с мощите на архиепископ Серафим почиващи в мраморен ковчег. Архиепископът е управлявал руските православни общини в България от 1921 г. до смъртта си през 1950 г. . Съществува поверие, че ако му изповядаш желанието си и го помолиш, той ще ти помогне. Затова десетки хора продължават да посещават гроба му, да се молят и да оставят там бележки, на които са записали най-съкровените си желания.",
      "ImageUrl":"https://bghotelite.com/images/zabelejitelnosti/3/84/1.jpg",
      "Longitude":23.3289,
      "Latitude":42.6956,
      "Address":"област София-град",
      "Category":"Природни забележителности"
   },
   {
      "Name":"Храм &quot;Рождество Христово&quot; - Шипка",
      "Description":"Шипченският манастир “Св. Николай” се извисява над град Шипка в полите на централна Стара планина.\r\rМанастирът е построен в памет на руските войници и български опълченци, загинали през освободителната Руско-турска война от 1877-1878г. Строежът е започнат 1885г. и тържествено открита на 28 септември 1902г с официална церемония, в която участват Руски генерали и други офицялни гости. \r\rЦърквата е стенописвана два пъти. Представлява истински архитектурен шедовър, построен в традиционния стил на руските катедрали от 17в. Храмът, обявен за паметник на културата, блести отдалеч с многоцветната си мозаечна украса и позлатени куполи. Има един централен купол и четири по-малки с позлатени луковици и кръстове. До западната му фасада е долепена 53-метрова камбанария със 17 камбани, като най-голямата тежи близо 12т. \r\rВ черквата посетителите могат да видят 24 мраморни плочи с имената на руските воини и български опълченци, дали живота си при боевете на връх Шипка и край гр. Казанлък. Костните останки на загиналите лежат в 17 каменни саркофага в костницата на църквата.",
      "ImageUrl":"https://bghotelite.com/images/zabelejitelnosti/3/85/1.jpg",
      "Longitude":25.3286,
      "Latitude":42.7162,
      "Address":"област Стара Загора",
      "Category":"Природни забележителности"
   },
   {
      "Name":"Томбул джамия &quot;Шериф Халил Паша&quot;",
      "Description":"Джамията Шериф Халил паша повече известна като Тумбул Джамия (или Томбул Джамия) е втори по големина на Балканския полуостров действащ мюсюлмански храм. Била е разположена в централна част на град Шумен, но в последствие с изместването на централната градска част, тя остава в югозападната част. Името на сградата “Томбул” идва от тумбестата форма на купола. Строежът е започнал през 1740г и е завършил през 1744г.\r\rКомплексът на джамията се състои от основна сграда (молитвена зала), двор и пристройка състояща се от дванадесет стаи (пансион към медресето). В основната си част молитвената зала представлява квадрат, в средната част е осмоъгълник преминаващ в кръг, който завършва със сфера (купол). Върхът на купола е на 25 метра от земята. Залата е изпъстрена с растителност, геометрични фигури и много надписи на арабски език, които са изрази от корана. Дворът на джамията е известен с името “аркаден”, заради формата на сводовете пред дванадесетте стаи, които го обграждат. Минарето на джамията е с височина 40 метра.",
      "ImageUrl":"https://bghotelite.com/images/zabelejitelnosti/3/86/1.jpg",
      "Longitude":26.9121,
      "Latitude":43.2704,
      "Address":"област Шумен",
      "Category":"Природни забележителности"
   },
   {
      "Name":"Боянска църква ",
      "Description":"Боянската църква „Св. Св. Никола и Пантелеймон” е средновековна българска църква, известна най-вече с изкусно изписаните стенописи. Намира се в подножието на Витоша планина, в софийския квартал Бояна. Тя  е символ за приноса на българското монументално изобразително изкуство от този период към европейското културно пространство. През 1979 г. паметникът е включен в Листата на световното културно наследство на ЮНЕСКО.\r\rВ изграждането на църквата се разграничат три строителни етапа, като пристрояването е ставало с разширяване на сградата от изток на запад.\r\rПървата част е построена в края на Х - началото на ХІ в. и представлява малка, едноапсидна кръстокуполна сграда с вградени подпори, които формират вписан кръст. Фасадната пластиката на многостъпалните засводените ниши и арките при отворите е допълнена с т.н. вълчи зъби от поставени неортогонално керамични зидарийни тела при сводовете, тези похвати са прилагани в по-старите български храмове в Търново, Охрид и Костур.\r\rПо време на Второто българско царство В средата на ХІІІ в., църквата е разширена по волята и с дарения на местния владетел -  севастократор Калоян и съпругата му Десислава. Пристройката е вдигната на два етажа. Долният етаж, определен за гробница на дарителите, е покрит с полуцилиндричен свод с две ниши аркосолии, оформени в северната и южната стена, а горният - повтаря архитектурния тип на първоначалната църква, е изпълнявал ролята на техен семеен параклис. Характерно за фасадната украса на втората част на църквата е наличието на керамопластична декорация.\r\rПоследната пристройка на църквата е издигната с дарения в края XIX в., с дарения на от местното население. След освобождението селяните искат да построят по-голяма нова черква, като съборят старата средновековна и възрожденска църква. Тя обаче е спасена от българската царица Елеонора, втората съпруга на цар Фердинанд, която предоставя на селяните друг терен. Фердинанд устройва прелестния малък парк около църквата и засажда уникалните за България северно-американски секвои и други редки видове.\r\rСтенописите в църквата са от различни периоди, но Боянската църква дължи своята световна известност преди всичко на стенописите от 1259 г., които отразяват изключителните постижения на българската средновековна култура. За съжаление имената на творците остават неизвестни. Боянски майстор се използва като събирателно понятие, което обозначава колектив  от зографи. За тях се знае единствено че са представители на Търновската живописна школа\r\rЗапазените фрески се отличават с богатството на светли и жизнени тонове. Те говорят за четката на майстор с голям талант и култура, със сериозно познаване на канона, но и с вярно и наблюдателно око, с будна мисъл и съзнание. Авторът свързва и останалата религиозна мистика с реалната действителност от българския бит и култура. В Боянската църква се наблюдават 89 различни сцени, в които заедно или самостоятелно са изписани 240 човешки образа.",
      "ImageUrl":"https://bghotelite.com/images/zabelejitelnosti/3/92/1.jpg",
      "Longitude":23.2653,
      "Latitude":42.6444,
      "Address":"област София-град",
      "Category":"Природни забележителности"
   },
   {
      "Name":"Басарбовския скален манастир",
      "Description":"Басарбовският скален манастир е единственият действащ скален манастир в България. Намира се на 10 км от Русе, край село Басарбово. Манастирът възниква около XII – XIII век, наред с други манастири в скалите по поречието на р.Русенски лом и нейните притоците - Бели и Черни лом. Скалите са варовикови и по тях си личат множество фосили на морски миди и рапани. Изключително ронливи, те са били издълбавани от монасите-исихасти, които ги превръщали в килии за подслон и молитви, и в църкви, далеч от светската суета.\r\rНай-ранните исторически сведения за манастира са от ХV век и ги черпим от османските данъчни регистри. \r\rНай-известният обитател на манастира е родения през 1685г. в близкото село Басарбово - Св. Димитрий Бесарбовски, който прекарал целия си живот в скалните килии. Той дори е споменат от Паисий Хилендарски в \"История славянобългарска\". След смъртта си, монаха бил погребан в селската църква. По време на руско-турската война от 1768-1774г. мощите му били отнесени в Букурещ, където се намират и до днес в църквата \"Св.св. Константин и Елена\".\r\rКъм днешна дата, Басарбовския скален манастир е добре запазен и поддържан. Пътеката по която се влиза в манастира минава през красиво озеленен двор и свършва при кладенец изкопан от отец Димитрий. В подножието на скалите се намират две стаи и пещерата трапезария, построени през 1956г. От там по 48 стъпала се стига до скална площадка, където се намира нишата, в която според преданието е спял св. Димитрий. Вдясно е скалната църква с дърворезбован иконостас, изработен през 1941г. До него се намира голяма икона на светеца в цял ръст, а около него 10 житейски сцени с надписи на румънски (с кирилица) и гръцки език. По други каменни стъпала се стига до естествена пещера, в която е погребан монах Хрисант. Пещерата изпълнява ролята на костница, в която е подредена и музейна сбирка. ",
      "ImageUrl":"https://bghotelite.com/images/zabelejitelnosti/3/110/1.jpg",
      "Longitude":25.9526,
      "Latitude":43.7636,
      "Address":"област Русе",
      "Category":"Природни забележителности"
   },
   {
      "Name":"Драгалевски манастир “Св. Богородица”",
      "Description":"Драгалевският манастир „Св. Богородица“ е един от най-красивите храмове в цяла България. Той впечатлява посетителите си с разкошната природа, от която е заобиколен, с внушителните си размери и удивителен външен вид. Манастирът е сгушен в полите на планината Витоша на няколко километра от квартал „Драгалевци“ в София и ежегодно е посещаван от множество български туристи. Със старинния си облик, пищна украса и тишината и покоят в които е потънал, е предпочитано място за посещение, разходка или просто човек да остане сам със себе си за кратко време.\r\rСпоред историческите сведения манастирът е основан през 1345 година по заповед на цар Иван Александър, тогава като ставропигиален манастир. По-късно за него сведения черпим и от „Витошката златопечатна грамота“ на цар Иван Шишман. \r\rПостепенно обителта започнала да се разширява и процъфтява и се превърнала в един от водещите духовни центрове в областта. Заради покровителството и  вниманието на което се радвал от страна на българските владетели, си спечелил названието „Царски манастир“. \r\rПрез 1382 година комплексът е опожарен от турските войски и запустява. Доста след това -  през 1476 година местният болярин Радослав Мавър се заел с трудната задача да възстанови предишното величие и красота на манастира и да изографиса църквата. И до днес в обителта могат да се наблюдават ктиторски портрети на Радослав Мавър, съпругата му и двамата им сина – Никола и Страхил. Те са с висока историческа и художествена стойност. \r\rСлед като през 15 век боляринът съживил дейността на манастира, тук се зародила оживена книжовна и просветителска дейност. „Св. Богородица“ е известна с това, че през Средновековния период тук са създадени множество религиозни книги и са преписани и преведени други такива. През 30 – те години на 20 век манастирската църква бива разширена, като е изграден нов наос. \r\rВ наши дни манастирът действа като девическа обител, а до него можете да стигнете по асфалтиран път.",
      "ImageUrl":"https://bghotelite.com/images/zabelejitelnosti/3/115/1.jpg",
      "Longitude":23.3129,
      "Latitude":42.6274,
      "Address":"област София",
      "Category":"Природни забележителности"
   },
   {
      "Name":"Манастир Св. Йоан Продром",
      "Description":"„Свети Йоан Продром“ е прекрасен български манастир, ширещ се на живописния десен бряг на река Арда в град Кърджали, квартал „Веселчане“. Всеки посетил прелестния храм е останал удивен от атмосферата, която витая наоколо и прекрасното чувство на лекота и и спокойствие,  което обзема човек. Днес на размери средновековният манастир е сравнително малък, но затова пък пази спомени за велики и славни моменти от нашенската история. \r\rХрамът е изграден през 10 век върху руините на малка църква. По-късно около него е построена  крепостна стена, като в четирите й края се извисявала по една наблюдателна кула. В миналото „Свети Йоан Продром“ е бил важен християнски център и средище на една от големите епархии от периода на Средновековието – Ахридос. Постепенно с времето обителта била изоставена и започнала да се руши. През 30 – те години на миналия век останките на средновековния храм са намерени от местни жители, но въпреки това е трябвало да минат още  3 десетилетия,  за да започват археологически проучвания.\r\rТака през 1962 година учените стартират разкопките и се натъкват на впечатляващи находки. Някои от тях са 5 – те зидани гробници, принадлежащи на висши духовници. Тук са открити мощите на знатно духовно лице, починало  в края на 12 и началото на 13 век.  \r\rМанастирът е уникален по своята културна, художествена, архитектурна и историческа стойност. На външен вид изглежда прекрасно, като фасадата му наподобява елементи на византийската архитектура, а стените му са украсени с цветни и живописни  рисунки и стенописи. Личи си майсторството и любовта, с която е съградена всяка една частица от обителта, за да стане тя единствена и неповторима.  \r\rРеставрацията на храмът започва през 1998 година и приключва няколко години по-късно. Резултатът  е повече от впечатляващ и заслужава похвала!\r\rПрепоръчваме ви, ако имате път Кърджали да се отбиете и до тази забележителност – бъдете сигурни, че няма да съжалявате!",
      "ImageUrl":"https://bghotelite.com/images/zabelejitelnosti/3/122/1.jpg",
      "Longitude":25.3671,
      "Latitude":41.6425,
      "Address":"област Кърджали",
      "Category":"Природни забележителности"
   },
   {
      "Name":"Храмът-утроба до с. Ненково",
      "Description":"Храмът – утроба или известен още като пещера Вулвата,  е древно тракийско светилище, което е разположено  в труднодостъпна местност, в близост до село Ненково, област Кърджали. За да се достигне до него се преминава по тесни кози пътеки, а преходът е около 3 – 4 часа. Забележителността обаче е скрита толкова добре, че човек доста лесно може да я подмине. \r\rСкалният храм е  на повече от 3000 години и е открит от учените преди по-малко от десетилетие. Находката предизвиква истинска сензация, тъй като е единствената по рода си открита  у нас досега. \r\rСветилището всъщност представлява пещера, дълбока около 22 метра. На височина  достига до 3 метра, а на широчина – около 2.50 м. Неговият вход и изобщо оформлението на цялата му вътрешност пресъздават очертанията на женската утроба.  В дъното на храма  е направен свещен олтар, където според вярванията на траките слънцето се съвкуплява със земята и от този акт на бял свят се появява  богът – цар.\r\rНиколай Овчаров е първият археолог, който е започнал да изследва пещерата. Според него това е едно от най-сложните астрономически религиозни съоръжения от периода на Ранно – желязната епоха. Във Вулвата се влиза само с алпийска техника. Досега подобни тракийска светилища са намерени само в Делфи и на остров Самотраки в Гърция, но не са така добре запазени, както храмът в село Ненково. \r\rЗа древните траки в пещерата се извършвали Дионисиевите мистерии, а уникалното откритие на което се натъкват учените у нас, ясно показва, че в основата си орфизмът издигал в култ слънчевия бог, който зачева подземната богиня майка – и всичко това се случва именно в пещерата.\r\rТова място, което няма никъде другаде такъв аналог у нас, напълно заслужава вниманието ни.За съжаление обаче до там няма изграден специален път и маршрутът преминава през доста опасен терен. Но пък изживяването със сигурност ще си  заслужава и никога няма да забравите това приключение!",
      "ImageUrl":"https://bghotelite.com/images/zabelejitelnosti/3/124/1.jpg",
      "Longitude":25.1724,
      "Latitude":41.749,
      "Address":"област Кърджали",
      "Category":"Природни забележителности"
   },
   {
      "Name":"Църква Св.Св.Кирил и Методи с.Кости",
      "Description":"Църквата \"Св.Св.Кирил и Методи\" се намира в странджанското нестинарско село Кости, община  Царево. Издигната е преди края на 19 век от майстор Яни. Иконостасът е резбован сравнително късно - към 1908г от резбаря Пандил. Художникът Г.Поликсоиду е автор на повечето икони от иконостаса: две е нарисувал през 1883 и 1901г., а 10 от царските след Илинденско-Преображенското въстание през 1909г.\r\rЦърквата Св.Св.Кирил и Методи е трикорабна, триабсидна псевдобазилика с притвор, излизащ в страни от общата ширина на сградата. Дървената камбанария се издига над южната част на притвора /1918г/. Прозорците отвън са подчертани с релефни рамки. На фасадите от изток и от запад има фронтони. Западната фасада е разделена на два хоризонтални пояса с корници. Сградата е построена от дялан камък и хоросан. Вътре централния свод и страничните тавани са дървени и са тонирани в сиво. Зад олтарната преграда таваните са плоски и касетирани. В зенита на централния свод са апликирани 4 ангела и един медальон, в който е изписан Исус Христос Вседържител. Колоните са дървени, измазани, а капителите са с йонийски волуги. Стенописна украса няма с изключение на медальоните над колоните и линиите, които очертават арките. Иконостасът е украсен богато с ажурна, апликирана върху по-светъл фон резба. Тронът, амвонът и парапетът също са резбовани.\r\rВ периода 1985-1989г. в църквата са проведени реставрационни работи, обхващащи сградата, дървените елементи /иконостас, амвон и трон/ и икони.",
      "ImageUrl":"https://bghotelite.com/images/zabelejitelnosti/3/129/1.jpg",
      "Longitude":27.7806,
      "Latitude":42.0594,
      "Address":"област Бургас",
      "Category":"Природни забележителности"
   },
   {
      "Name":"Тържишки манастир",
      "Description":"Ако досега не сте посещавали Тържишкият манастир „Св. Пророк Илия“, съветваме ви да го направите по-скоро и ще се убедите, че това място определено си заслужава да се види на живо. Красивата обител се намира в живописна местност в Западния Предбалкан, по течението на река Искър. Разположена е  на близо 4.5 км. от село Струпец и се издига на малко възвишение  точно над селцето. \r\rКомплексът е основан още през 16 век, а името му идва от намиращия се някога там голям пазар. През късните години на 17 век обителта търпи огромни поражения от османските нападения в района. Близо половин век по-късно започва масовото възстановяване на манастира, като били изградени 3 етажа и повече от 20 стаи. Строежът отнел около 6 години, а ръководител на строителните работи бил майстор Ватьо от село Брусен. \r\rВ манастирът сигурно убежище са намирали множество революционери и хора, гонени от османците. Той е неразделна част от борбите на българите за национално освобождение във Врачанския район. \r\rЧаст от комплексът е очарователна малка църква, която по своя архитектурен план е еднокорабна, едноабсидна с размери 4.90х7.39 см., и е с полуцилиндричен свод. Храмът носи името „Св. Николай Чудотворец“ и в него са запазени забележителни стенописи, които са с високи художествена и религиозна стойност. В близост до постройката се намират три гроба, които са от 1888 година според надписите върху тях. Интерес предизвиква и старинна чешма, която е неразделна част от общия облик на обителта. \r\rПрез 1991 година е построен друг храм, където днес  често се провеждат венчавки, кръщенета и се събират хора при честването на различните християнски празници.\r\rАко се намирате в близост до Враца и имате повече свободно време, бихте могли да отскочите до Тържишкия манастир. Това е удивителна българска светиня, която заслужава да се превърне в една от основните атракции на страната ни и да придобие по-голяма популярност.",
      "ImageUrl":"https://bghotelite.com/images/zabelejitelnosti/3/160/1.jpg",
      "Longitude":23.8929,
      "Latitude":43.1287,
      "Address":"област Враца",
      "Category":"Природни забележителности"
   },
   {
      "Name":"Соколски манастир",
      "Description":"Соколският манастир е красива и забележителна обител, разположена на около 12 км. от град Габрово в Северна България. Пълното име на храма е „Успение Богородично“ и е основан през 1833 година от Йосиф Соколски. Днес манастирът е действащ и е отворен за посещения от туристи. \r\rКомплексът се простира в особено живописен район по горното течение на река Янтра. Местността носи името Соколова пещера, а оттам се открояват прекрасни гледки към склоновете на Стара планина. \r\rСвоето начало манастирът бележи през 1833 година, когато основите му са положени от Архимандрит Йосиф. Той е бил виден деец за национално освобождение и духовна независимост на българския народ. С общите усилия на йеромонах Агапий и Йосиф  била построена  малка дървена църква, която на следваща година е съборена и на нейно място с помощта на местните хора е  изграден днешния красив храм, който се намира на каменната тераса. \r\rВ годините на борби за национално освобождение, тук подслон са намирали видни български революционери и четници. През този период е изработен прекрасният иконостас, а наосът на църквата е изрисуван с красиви стенописи. Кольо Фичето пък изградил уникалната каменна чешма в манастира, която и до наши дни е важен архитектурен паметник. \r\r До 1959 година „Успение Богородично“ действа като мъжки манастир, където служили повече от 100 монаси. След като през 1959 година девическият манастир в Габрово е взривен, монахините се местят в Соколската обител. След  този случай манастирът става смесен, какъвто е и до днес.\r \rВ наши дни там  има изграден малък музей, където могат да се видят ценни експонати от миналото на това място. \r\rСъвсем близо до обителта се намира и архитектурният комплекс Етъра, като до там може да се стигне или с кола или по изградената екопътека, където преходът продължава около 2 часа.\r\rСоколският манастир е удивително красиво и спокойно кътче, където имате възможността да се откъснете от забързаното ежедневие и да се отдадете на няколко часа спокойствие и релакс.",
      "ImageUrl":"https://bghotelite.com/images/zabelejitelnosti/3/161/1.jpg",
      "Longitude":25.5329,
      "Latitude":43.0202,
      "Address":"област Велико Търново",
      "Category":"Природни забележителности"
   }
]